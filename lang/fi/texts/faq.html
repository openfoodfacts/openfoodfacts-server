<h1>Usein Kysytyt Kysymykset</h1>

<p>Tässä on joitakin vastauksia yleisimmin kysyttyihin kysymyksiin. Jos sinulla on muita kysymyksiä, lähetä ne sähköpostitse osoitteeseen <a href="mailto:contact@openfoodfacts.org">contact@openfoodfacts.org </a>

tai <a href="https://openfoodfacts.uservoice.com/">Idea Foorumille</a>.</p>


<ul>
<li><a href="#contact_the_team">Miten voin ottaa yhteyttä Open Food Facts -tiimiin, kysyä kysymyksiä tai tehdä ehdotuksia?</a></li>
<li><a href="#data_verification">Ovatko tuotteiden tiedot ja data vahvistettuja?</a></li>
<li><a href="#pictures_and_data_from_other_sites">Voinko lisätä tuotekuvia tai -tietoja valmistajan sivustolta, nettikaupoista tai muilta sivustoilta?</a></li>
<li><a href="#adding_my_products">Olen elintarvikevalmistaja, voinko lisätä omia tuotteitani?</a></li>
<li><a href="#difference_with_other_services">Mitkä ovat erot muihin verkkosivustoihin, palveluihin ja mobiilisovelluksiin, jotka jo mahdollistavat elintarvikkeiden tietojen tarkastelun?</a></li>
<li><a href="#economic_model">Mikä on Open Food Factsin talousmalli?</a></li>
</ul>



<h2 id="contact_the_team">Miten voin ottaa yhteyttä Open Food Facts -tiimiin, kysyä kysymyksiä tai tehdä ehdotuksia?</h2>

<p>Voit kysyä kysymyksiä, tai tehdä ehdotuksia <a href="https://openfoodfacts.uservoice.com/">Idea Foorumilla</a>, tai ottamalla meihin yhteyttä sähköpostilla: contact@openfoodfacts.org</p>



<h2 id="data_verification">Ovatko tuotteiden tiedot ja data vahvistettuja?</h2>

<p>Tiedot ja data ovat Open Food Facts -osallistujien lähettämiä. Osallistujat lähettävät myös kuvia tuotteesta, sen merkeistä, ainesosaluetteloista ja ravintosisältötaulukosta.
Epäselvissä tapauksissa vierailijat voivat itse tarkistaa tarkkuuden, ja jos virheitä löytyy, he voivat korjata ne saman tien.</p>

<p>Mahdollisten virheiden tunnistamisen helpottamiseksi lisäämme automaattisia tarkistuksia asteittain. esim. jos ravintosisältö eroaa merkittävästi muista
tuotteista samassa luokassa, kyseessä voi olla virhe. Jos ravintoaineiden summa on yli 100%, kyseessä on varmasti virhe.</p>

<p>Lopuksi, monet tuottajat lähettävät meille kuvia ja tietoja tuotteistaan käyttämällä Tuottaja-alustaa. Jos olet tuottaja, ota meihin <a href="mailto:producers@openfoodfacts.org">yhteyttä</a></p>


<h2 id="pictures_and_data_from_other_sites">Voinko lisätä tuotekuvia tai -tietoja valmistajan sivustolta, nettikaupoista tai muilta sivustoilta?</h2>

<p>Luultavasti et. Lähes kaikki muut sivustot kieltävät tietojensa ja kuviensa kopioinnin ja uudelleenkäytön, ja se on itseasiassa syy, miksi loimme Open Food Factsin: tehdäksemme kaiken tämän tiedon kaikkien saatavaksi kaikkiin käyttötarkoituksiin.</p>


<p>Pyydämme oikeudellisten ongelmien välttämiseksi, että osallistujat lisäävät vain itsensä ottamia kuvia, ja vain tietoja jotka löytyvät tuotteen pakkauksesta ja etiketistä.</p>

<h2 id="adding_my_products">Olen elintarvikevalmistaja, voinko lisätä omia tuotteitani?</h2>

<p>Kyllä! Ainoa ehto on hyväksyä, että tiedot ja kuvat tulevat saataville avoimen lisenssin alaisuuteen. (katso <a href="https://en.openfoodfacts.org/terms-of-use#contribution">Osallistumisehdot</a>)</p>

<p>Olemme kehittäneet ilmaisen alustan, jonka avulla voitte helposti tuoda kuvia ja tietoja tuotteistanne, koostanne riippumatta. 
Sen avulla voitte tuoda täydellisiä ja ajantasaisia tietoja ja näkymiä Open Food Factsiin, jotka ovat siten näkyvissä yli 100 muussa ravitsemussovelluksessa. Lisäksi alusta tarjoaa ehdotuksia tuotteidenne Nutri-Scoren parantamiseksi. 

Ottakaa meihin yhteyttä keskustellaksemme siitä, miten voimme edetä:<a href="mailto:producers@openfoodfacts.org">producer@openfoodfacts.org</a></p>


<h2 id="difference_with_other_services">Mitkä ovat erot muihin verkkosivustoihin, palveluihin ja mobiilisovelluksiin, jotka jo mahdollistavat elintarvikkeiden tietojen tarkastelun?</h2>

<p>Huomattavin ero on meille kriittinen: tietomme ovat vapaasti saatavilla kaikille ja kaikkiin käyttöihin. Sitä kutsutaan avoimeksi dataksi.</p>

<p>Lähes kaikki muut sivustot, palvelut ja sovellukset kieltävät muita kopioimasta ja uudelleen käyttämästä tietojaan. Päinvastoin, ne mustasukkaisesti pitävät tiedot itsellään. Lähes kaikissa tapauksissa,
niiden käyttöehdot nimenomaisesti kieltävät tietojen ei-henkilökohtaisen käytön, sekä kaikenlaisen poiminnan kaikista tiedoista tai osista tietoja.</p>

<p>Pidämme elintarvikkeiden tietoja liian tärkeinä ja hyödyllisinä pidettäväksi lukittuna kassakaapissa. Kun aloitimme Open Food Facts -hankkeen ja mobiilisovelluksen vuonna 2012, päätimme tehdä täysin päinvastaisesti: emme pelkästään salli tietokannan käyttöä ja uudelleenkäyttöä, vapaasti ja ilman maksua,

kaikille ja kaikkiin käyttötarkoituksiin (mukaan lukien kaupallisiin), vaan kannustamme siihen!</p>

<p>Tietojen asettaminen julkisesti saataville (ns. <i>avoin data</i>) antaa yksilöille, yhdistyksille, yrityksille, tutkijoille jne. ympäri maailmaa mahdollisuuden suunnitella ja kehittää sovelluksia tiedoille, joita
emme varmasti koskaan olisi ajatellut.</p>



<h2 id="economic_model">Mikä on Open Food Factsin talousmalli</h2>

<p>Osallistujat ovat vapaaehtoisia. Heidän osallistumisensa kerätään avoimeen tietokantaan, jota voi käyttää kaikki ja kaikkiin käyttöihin.
(katso <a href="https://en.openfoodfacts.org/terms-of-use#reuse">Uudelleenkäyttöehdot</a>)</p>

<p>Kaikki (mukaan luettuna, mutta ei pelkästään Open Food Facts -osallistujat ja -luojat) voivat siis jakaa ja/tai käyttää uudelleen tietoja, verkkosivustojen, palveluiden, ohjelmistojen ja mobiilisovellusten rakentamiseen, tai
artikkelien ja tutkimusten kirjoittamiseen. He ovat vapaita asettamaan tuotoksensa vapaasti saataville, tai myymään tai kaupallistamaan ne (esim. mainoksilla), kunhan he kunnioittavat uudelleenkäytön ehtoja.</p>

<p>Olemme myös täysin riippumattomia elintarviketeollisuudesta, ja kaikki rakentamamme palvelut ja ohjelmistot ovat ilmaisia. Esimerkiksi Tuottaja-alustamme on täysin ilmainen, 

 ja olemme sitäkin tyytyväisempiä siihen, koska mielestämme se saattaa auttaa niitä parantamaan tuotteitaan. 


<p>&nbsp;</p>

<p>Onko sinulla muita kysymyksiä? <a href="https://openfoodfacts.uservoice.com/">Kysy ne!</a></p>
