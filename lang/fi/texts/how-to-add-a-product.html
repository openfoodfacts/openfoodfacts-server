<div id="content2">

<h1>Kuinka voin lisätä tuotteen?</h1>

<p>Open Food Facts on yhteistyöhön perustuva hanke, jossa jokainen kansalainen voi osallistua lisäämällä tai täydentämällä tuotetietoja.</p>

<p>Yritämme tarjota mahdollisimman käyttäjäystävällisen käyttöliittymän, jotta tuotteiden lisääminen olisi helppoa ja nopeaa. Tässä on joitain kuvia jokaisesta tuotteen lisäämisen vaiheesta (sekä muutama temppu nopeuttamiseksi.)</p>

<h2>Ensinnäkin rekisteröidy Open Food Factsiin, ja kirjaudu sisään.</h2>

<p>Jos et ole vielä rekisteröitynyt, voit <a href="https://world-fi.openfoodfacts.org/cgi/user.pl">rekisteröityä 30 sekunnissa</a>.</p>

<h2>Ota kuvia tuotteesta</h2>

<p>Kuvat ovat parhainta ottaa seuraavassa järjestyksessä:</p>

<ol>
<li>Viivakoodi</li>
<li>Tuotteen pääasiallinen ulkoasu: Tuote on paras asettaa valkoiselle alustalle (paperiarkki), ja ottaa kuva ylhäältä päin</li>
<li>Ainesosaluettelo</li>
<li>Ravintosisältö</li>
</ol>

<img src="/images/misc/ajout-produit-photo-face.jpg" style="border:1px solid grey">

<p>Muutama vinkki kuvien ottamiseen:</p>
<ol>
<li>Ota kuvat pysty- tai vaakatilassa, voit rajata niitä myöhemmin verkkosivustolla.</li>
<li>Säilytä tuotteen kuvasuhde.</li>
<li>Mitä tarkempi kuva on, mitä vähemmän siinä on varjoja ja heijastuksia, sen parempi.</li>
<li>Älä käsittele kuvia ohjelmilla ennen niiden lähettämistä sivustolle (koon muuttaminen, rajaus, valkotasapaino jne.). Kaikki tämä tehdään suoraan sivustolla.</li>
</ol>

<h2>Lisää tuote</h2>

<p>Löydät "Lisää tuote" -linkin oikeanpuoleisesta sarakkeesta.</p>

<img src="/images/misc/ajout-produit-code.png" style="border:1px solid grey">

<p>Lähetä viivakoodin sisältävä kuva napsauttamalla "Lähetä Kuva" -nappia.</p>

<img src="/images/misc/ajout-produit-code-photo.png" style="border:1px solid grey">


<p>Huomio Chromen ja Firefoxin käyttäjille: kuvan kokoa muutetaan kohtuulliseksi automaattisesti, joten lähetys on nopeaa jopa 20 megapikselin kameralla.</p>

<p>Viivakoodi tunnistetaan automaattisesti, jos kuva ei ole liian sumea. Jos tuote on jo tietokannassa, sinut uudelleen ohjataan tuotesivulle.
Sitten voit tarkistaa tietojen tarkkuuden. Jos kuvasi ovat parempia, älä epäröi muokata tuotetta, ja lähettää omasi. Jos tuotetta ei ole olemassa, sinulle annetaan lomake tietojen syöttämiseen</p>

<h3>Lähetä tuotteen pääkuva</h3>

<img src="/images/misc/ajout-produit-envoyer-photo-face.png" style="border:1px solid grey">

<p>Napsauta "Lisää kuva"-nappia lisätäksesi sen, paitsi jos olet jo edellisessä vaiheessa lähettänyt kuvan, joka sisältää sekä viivakoodin että pääasiallisen ulkoasun.</p>

<img src="/images/misc/ajout-produit-redresser.jpg" style="border:1px solid grey">

<p>Tarvittaessa voit korjata kuvan käännä vasemmalle / oikealle -napeilla.</p>

<p>Rajaa tuote kuvaan "napsauttamalla ja vetämällä" hiirellä, sitten paina "Vahvista kuva ja/tai muuta kuvan kokoa".</p>

<img src="/images/misc/ajout-produit-recadrer.jpg" style="border:1px solid grey">

<p>Jos kuva on otettu valkoista taustaa vasten, kokeile valintaa "Kuva on otettu valkoista taustaa vasten: yritä poistaa tausta", joka harmaannuttaa hieman kuvan reunoja ja tehostaa värejä.</p>

<p>Kuva, jossa asetus on valitsematta:</p>

<img src="/images/misc/ajout-produit-photo.jpg" style="border:1px solid grey">

<p>Kuva, jossa asetus on valittuna:</p>

<img src="/images/misc/ajout-produit-photo-sans-fond.jpg" style="border:1px solid grey">


<p>Tulokset riippuvat varjojen määrästä, säilytä alkuperäinen kuva, jos värit ovat liian kyllästettyjä.</p>

<h3>Lisää tuotetiedot</h3>

<img src="/images/misc/ajout-produit-caracteristiques.png" style="border:1px solid grey;">

<p>Tuotenimi on nimi, joka näkyy pakkauksessa.</p>

<p>Yleisnimi on "lakisääteinen" tuotenimi, ilman viittausta tuotemerkkiin. Löytyy myös yleensä pakkauksesta</p>

<p>Kentät "Pakkaus", "Tuotemerkit", "Tuoteluokat", "Alkuperä" ja "Merkit" ovat avainsanaluetteloita (tunnisteita), joilla viitataan tuotteeseen. Voit kirjoittaa nämä avainsanat erottamalla ne toisistaan pilkulla tai painamalla Enter-näppäintä.</p>

<p>Voit täyttää kaikki avainsanat, jotka uskot olevan aiheellisia (tarkista jo luotellut tuotteet). Kun tuotteiden määrä kannassa on merkittävämpi, voimme lajitella kaikki avainsanat, ja luoda luokkapuun ja yhteyksiä usean kirjoitusasun välille ("jogurtti" ja "jukurtti") jne. Voimme myös tarjota ehdotuksia lennossa (kirjoittamalla muutaman kirjaimen) tuotemerkeille jne.</p>

<h3>Lähetä kuva ainesosista</h3>

<img src="/images/misc/ajout-produit-ingredients.jpg" style="border:1px solid grey">

<p>Samoin kuin edellinen kuva, lisää kuva ainesosaluettelosta.</p>

<img src="/images/misc/ajout-produit-ingredients-cadre.jpg" style="border:1px solid grey">

<p>Rajaa luettelon sisältävä alue, ja paina "Vahvista kuva ja/tai muuta kuvan kokoa".</p>

<img src="/images/misc/ajout-produit-ingredients-extraire.jpg" style="border:1px solid grey">

<p>Voit välttyä luettelon kirjoittamiselta "Poimi ainesosat kuvasta" -napilla. Tunnistus toimii paremmin, kun kuva on terävä ja teksti suorassa. Toisaalta, jos teksti on kaareva (esimerkiksi kuva tölkistä), tai jos tausta ei ole yhtenäinen, ainesosia ei yleensä tunnisteta.</p>

<img src="/images/misc/ajout-produit-ingredients-texte.png" style="border:1px solid grey">

<p>Tällä tuotteella tunnistus on melkein täydellistä ( 'a' on tunnistettu merkkinä '1'). Automaattisesti poimittu teksti tarvitsee usein korjausta.</p>

<p>Automaattisen tunnistuksen tulisi parantua ajan kanssa: mitä enemmän tuotteita meillä on, sitä paremman ainesosasanakirjan voimme muodostaa avustamaan tekstintunnistusalgoritmia.</p>

<p>Seuraavaksi täytä mahdolliset allergeenien "Jäämät" tuotteissa. Tämä tieto on välttämätöntä ja joskus elintärkeää allergikoille.</p>

<img src="/images/misc/ajout-produit-ingredients-traces.png" style="border:1px solid grey">


<h3>Lähetä kuva ravintosisällöstä</h3>

<p>Näemme enemmän ja enemmän tuotteita, jotka ilmoittavat ravintosisällön pakkauksessa. Samoin kuin ainesosille, lisää ja optimoi vastaava kuva.</p>

<img src="/images/misc/ajout-produit-photo-nutrition.jpg" style="border:1px solid grey">


<p>Ravintotaulukot ovat vaikeampia tunnistaa kuin ainesosaluettelot, joten sitä ei ole automoitu vielä.</p>

<p>Tällä hetkellä tarjoamme luettelon yleisimmin luetelluista ravintoaineista ja niiden määrän yleisistä yksiköistä.</p>

<img src="/images/misc/ajout-produit-nutrition-tableau.png" style="border:1px solid grey">

<p>Euroopan lainsäädäntö sallii valmistajien luetella muita ravintoaineita (erityisesti vitamiineja ja kivennäis- ja hivenaineita). Jos ne ovat lueteltu pakkauksessa, voit lisätä ne taulukon viimeiselle rivillä. Kirjoittamalla muutaman ensimmäisen kirjaimen saat avattavan luettelon, jossa on vastaavat ravintoaineet ja yleisimmät vastaavat yksiköt (esimerkiksi mg C-vitamiinille). Jos et löydä ravintoainetta, voit kirjoittaa sen kokonaan</p>

<img src="/images/misc/ajout-produit-nutrition-vitamines.png" style="border:1px solid grey">


<h3>Tallenna tuote</h3>

<p>Nyt sinun täytyy vain painaa "Tallenna"-nappia.</p>

<p>Kiitos etukäteen kaikista tuotteista jotka lisäät tietokantaan!</p>

<p>Valmiina ensimmäiselle tuotteellesi? Nähdään tämän sivun oikeassa yläkulmassa.</p>
</div>
