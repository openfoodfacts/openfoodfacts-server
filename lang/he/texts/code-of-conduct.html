
<h1>קוד התנהגות</h1>

<p>Open Food Facts הוא מיזם המונע על ידי קהילת מתנדבים. כולם מוזמנים להשתתף ולוודא שכולם מרגישים רצויים כל הזמן, אנו מבקשים ממך לנהוג בטוב לב ובאדיבות בעת יצירת קשר עם חברים אחרים ולשמור על הכללים הבאים:</p>

<h2>כללים</h2>

<h3>ללא אפליה</h3>

<p>מיזם Open Food Facts מחויב לספק סביבה נטולת הטרדות לכל אחד ללא תלות בגיל, מגדר, נטייה מינית, מוגבלות, מראה חיצוני, גזע או דעת.</p>

<h3>ללא הטרדה וללא איומים</h3>

<p>לא נסבול את הטרדת המשתתפים שלנו בכל צורה שהוא או, לחלופין, כל דבר שמאיים על הביטחון האישי.</p>

<h3>ללא בקשות כפויות טובה מתורמים מסוימים</h3>

<p>כל משתתפי ומתנדבי Open Food Facts שמקדישים מזמנם ומרצם למען המיזם אינם מקבלים תשלום. נא לקחת זאת בחשבון בעת הגשת בקשה למשהו מתורם עצמאי כלשהו ולדעת לקבל תשובות כגון: „לא”, „לא עכשיו”, „אולי” ו/או „אין לי מושג”. לחץ בלתי פוסק ו/או שחוזר על עצמו להכריח תורם לעשות/לענות על משהו ייחשב כהטרדה.</p>

<p>בקשות שעשויות לייצר עבודה רבה עדיף לשלוח למנהלים בכתובת contact@openfoodfacts.org ולא לתורמים עצמאיים.</p>


<h2>השלכות של הפרת קוד ההתנהגות</h2>

<p>אנשים שמפרים את הכללים האלה עשויים למצוא את עצמם חסומים לצמיתות או באופן זמני מהמיזם ברמת המנהלים של ארגון Open Food Facts.</p>

<p>במיוחד, נודניקים שחוזרים ומתעלמים מהכללים ומתרבות המיזם, שלא מפסיקים להתווכח או מתנהגים בצורה עויינת או פוגענית ונטולי יכולת לתיקון התנהגותם כשאחרים מבקשים מהם ייחסמו לצמיתות מהמיזם.</p>



<h2>דיווח על ניצול לרעה</h2>

<p>אם לדעתך הוטרדת או שקוד ההתנהגות הופר על ידי מישהו מהקהילה, נא ליצור אתנו קשר בכתובת abuse@openfoodfacts.org כדי לשלוח דיווח על ניצול לרעה. 
נא לכלול פרטים רבים ככל הניתן. קל לנו לטפל בבעיות כשיש לנו יותר הקשר.</p>

<p>הדיווח שלך ייקרא, יטופל וייענה על ידי Stéphane Gigandet (נשיא התאחדות Open Food Facts) ועל ידי Florentin Raud (יוזם קוד ההתנהגות הזה).</p>

<br/><br>

<p>לתשומת לבך: קוד התנהגות זה קיבל השראה ממסמכי קוד התנהגות של קהילות פתוחות שונות כגון <a href="http://contributor-covenant.org/">Contributor Covenant</a>. ניתן לעשות בהם או בחלק מהם שימוש חוזר.</p>



<!-- retrieved from http://en.wiki.openfoodfacts.org/Translations_-_Code_of_conduct_-_English?action=raw on Agasti 28, 2016 4:39:45 PM CEST -->

