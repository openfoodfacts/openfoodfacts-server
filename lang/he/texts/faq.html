<h1>שאלות ותשובות נפוצות</h1>

<p>חלק מהתשובות לשאלות הנפוצות ביותר, אם השאלה שלך והתשובה עליה אינן מופיעות להלן, ניתן לשלוח הודעה בדוא״ל אל contact@openfoodfacts.org או דרך <a href="https://openfoodfacts.uservoice.com/">פורום הרעיונות</a>.</p>


<ul>
<li><a href="#contact_the_team">איך אפשר ליצור קשר עם הצוות של Open Food Facts כדי לשאול שאלות או להציע הצעות?</a></li>
<li><a href="#data_verification">האם המידע והנתונים על המוצרים עוברים אימות?</a></li>
<li><a href="#pictures_and_data_from_other_sites">אפשר להוסיף תמונות או נתונים מהאתר של היצרן, אתרי הקניות או אתרים אחרים?</a></li>
<li><a href="#adding_my_products">אני יצרן מוצרי מזון, אוכל להוסיף את המוצרים שלי?</a></li>
<li><a href="#difference_with_other_services">מה ההבדל ביניכם לבין אתרים, שירותים ויישומונים מגוונים לנייד שכבר מאפשרים לצפות בפרטים על מוצרי מזון?</a></li>
<li><a href="#economic_model">מה המודל הכלכלי של Open Food Facts?</a></li>
</ul>



<h2 id="contact_the_team">איך אפשר ליצור קשר עם הצוות של Open Food Facts כדי לשאול שאלות או להציע הצעות?</h2>

<p>ניתן לשאול שאלות או להציע הצעות ב<a href="https://openfoodfacts.uservoice.com/">פורום הרעיונות</a> או ליצור קשר בדוא״ל: contact@openfoodfacts.org</p>



<h2 id="data_verification">האם המידע והנתונים על המוצרים עוברים אימות?</h2>

<p>המידע והנתונים מוגשים בזכות המתנדבים של Open Food Facts. המתנדבים גם שולחים תמונות של המוצר, התוויות, רשימות הרכיבים וההרכב התזונתי שלו.
במקרה של ספק, מבקרים יכולים לבקר את אמינות הפרטים בעצמם ובמקרה של שגיאה, הם יכולים לתקן אותה במקום.</p>

<p>כדי לזהות שגיאות אפשריות בצורה קלה יותר, אנו נוסיף בדיקות אוטומטיות בהדרגה. למשל: אם העובדות התזונתיות של מוצר כלשהו שונות מאוד ממוצרים באותה הקטגוריה, כנראה שמדובר בטעות. אם חומרי ההזנה מצטברים ליותר מ־100%, אין ספק שמדובר בטעות.</p>


<h2 id="pictures_and_data_from_other_sites">אפשר להוסיף תמונות או נתונים מהאתר של היצרן, אתרי הקניות או אתרים אחרים?</h2>

<p>כמעט כל האתרים האחרים אוסרים על הפקה מחודשת או גזירה של הנתונים והתמונות שלהם וזו למעשה הסיבה שיצרנו את Open Food Facts: כדי להעמיד את כל הנתונים האלה לרשות הכלל לכל מטרה שהיא.</p>

<p>כדי להימנע מתסבוכת משפטית, אנו מבקשים מהמתנדבים לצרף תמונות שצולמו על ידם בלבד ורק נתונים שמופיעים על אריזת המוצר והתוויות השונות שלו.</p>


<h2 id="adding_my_products">אני יצרן מוצרי מזון, אוכל להוסיף את המוצרים שלי?</h2>

<p>כן! התנאי היחידי הוא לאשר שהנתונים והתמונות יהיו זמינים תחת רישיון פתוח. (להלן <a href="https://en.openfoodfacts.org/terms-of-use#contribution">תנאי התרומה</a>)</p>

<p>אם יש לך מספר גדול של מוצרים (למעלה מ־50) נוכל לסייע במציאת דרך אוטומטית להוספת המוצרים והנתונים עליהם. ניתן ליצור אתנו קשר כדי לראות כיצד ניתן להמשיך: contact@openfoodfacts.org</p>


<h2 id="difference_with_other_services">מה ההבדל ביניכם לבין אתרים, שירותים ויישומונים מגוונים לנייד שכבר מאפשרים לצפות בפרטים על מוצרי מזון?</h2>

<p>ההבדל העיקרי הוא קריטי בעינינו: הנתונים שלנו זמינים באופן חופשי לכולם ולכל מטרה שהיא. זה מה שנקרא נתונים פתוחים.</p>

<p>כמעט כל האתרים, השירותים ויישומוני הנייד האחרים אוסרים על הציבור להפיץ מחדש או לגזור את הנתונים שלהם. Quite to the contrary, they jealously keep it for themselves. כמעט בכל המקרים, תנאי השירות שלהם אוסרים על שימוש שאינו פרטי ועל חילוץ כל הנתונים או חלק מהם.</p>

<p>אנו מאמינים שמידע על מוצרי מזון הוא חשוב ושימושי מכדי לנעול אותו בכספת. לכן החלטנו לעשות בדיוק את ההפך: לא רק שאנחנו מרשים שימוש וגזירה של מסד הנתונים באופן חופשי וללא עלות לטובת הכלל ולכל השימושים (לרבות מסחריים), אנו אפילו מעודדים זאת!</p>

<p>העמדת הנתונים לטובת הכלל (מוכר יותר בשם <i>נתונים פתוחים</i>) מאפשר לאנשים פרטיים, ארגונים, חברות חוקרים ועוד, מכל רחבי העולם לשתף פעולה ולפתח יישומים לנתונים שכנראה שאנו לא נצליח להמציא אף פעם.</p>



<h2 id="economic_model">מה המודל הכלכלי של Open Food Facts</h2>

<p>תרומה בהתנדבות. התרומות של המתנדבים נאספות במסד נתונים פתוח בו כולם יכולים להשתמש לכל מטרה שהיא.
(לעיון ב<a href="https://en.openfoodfacts.org/terms-of-use#reuse">תנאי השימוש החוזר</a>)</p>

<p>כולם (לרבות אך ללא הגבלה למתנדבי וליוצרי Open Food Facts) יכולים להפיץ מחדש ו/או לגזור את הנתונים כדי לבנות אתרים, שירותים, תכנה, יישומונים לניידים או לכתוב כתבות ומחקרים. כולם רשאים ליצור עבודות בין אם בחינם או לצרכים מסחריים או לייצור רווחים (למשל: עם פרסומות) כל עוד תנאי הגזירה נאכפים.</p>


<p>&nbsp;</p>

<p>יש לך שאלות נוספות? <a href="https://openfoodfacts.uservoice.com/">ניתן פשוט לשאול אותן!</a></p>

