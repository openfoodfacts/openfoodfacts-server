<div id="content2">

<h1>איך ניתן להוסיף מוצרים?</h1>

<p>Open Food Facts הוא מיזם שיתופי בו כל אזרח יכול לתרום על ידי הוספת או השלמת פרטי מוצרים.</p>

<p>אנו מנסים להציע את המנשק הידידותי ביותר למשתמשים כדי להקל ולהאיץ את תהליך הוספת המוצרים. להלן מספר תמונות של כל שלב שנדרש לצורך הוספת מוצר (עם כל מיני תכסיסים להאיץ את התהליך).</p>

<h2>קודם כל, עליך להירשם ל־Open Food Facts ולהיכנס לחשבונך.</h2>

<p>אם לא עשית זאת עדיין, ניתן <a href="https://world.openfoodfacts.org/cgi/user.pl">להירשם תוך 30 שניות</a>.</p>

<h2>צילום תמונות של המוצר</h2>

<p>עדיף לצלם את התמונות בסדר הבא:</p>

<ol>
<li>הברקוד</li>
<li>ייצוג חזותי עיקרי של המוצר: עדיף להציב אותו על משטח לבן (דף) ולצלם תמונה אנכית</li>
<li>רשימת הרכיבים</li>
<li>ההרכב התזונתי</li>
</ol>

<img src="/images/misc/ajout-produit-photo-face.jpg" style="border:1px solid grey">

<p>מספר עצות על צילום תמונות:</p>
<ol>
<li>יש לצלם תמונות במאונך, ניתן לחתוך אותן מאוחר יותר באתר עצמו.</li>
<li>נא לכבד את יחס התצוגה של המוצר.</li>
<li>ככל שהתמונה תהיה יותר ממוקדת ומופיעים פחות צללים והחזרים, כך עדיף.</li>
<li>לא „לעבד” תמונות בתכניות כלשהן לפני שליחתן לאתר (שינוי גודל, חיתוך, איזון לבן וכו׳). כל זה יבוצע ישירות באתר.</li>
</ol>

<h2>הוספת המוצר</h2>

<p>ניתן למצוא קישור „הוספת מוצר” בעמודה השמאלית.</p>

<img src="/images/misc/ajout-produit-code.png" style="border:1px solid grey">

<p>יש לשלוח את התמונה שמכילה את הברקוד על ידי לחיצה על הכפתור „העלאת תמונה”.</p>

<img src="/images/misc/ajout-produit-code-photo.png" style="border:1px solid grey">


<p>מסר למשתמשי Chrome ו־Firefox: גודל התמונה משתנה אוטומטית לגודל סביר, לכן ההעלאה היא מהירה גם עם מצלמה של 20 מיליון פיקסלים.</p>

<p>הברקוד יזוהה אוטומטית אם התמונה לא מטושטשת מדי. כאשר המוצר כבר נמצא במסד הנתונים, תתבצע העברה לעמוד המוצר.
לאחר מכן ניתן לבדוק את אמינות המידע. בהנחה שהתמונות שלך טובות יותר, ניתן לערוך את המוצר ולהעלות את התמונות שלך במקום. אם המוצר לא קיים, יופיע בפניך טופס להקלדת הפרטים</p>

<h3>שליחת המזהה החזותי העיקרי של המוצר</h3>

<img src="/images/misc/ajout-produit-envoyer-photo-face.png" style="border:1px solid grey">

<p>יש ללחוץ על „הוספת תמונה” כדי להוסיף אותה, אלא אם כן כבר העלית תמונה שמכילה את הבר קוד ואת המזהה החזותי העיקרי בשלב קודם.</p>

<img src="/images/misc/ajout-produit-redresser.jpg" style="border:1px solid grey">

<p>במידת הצורך, ניתן לתקן את התמונה עם כפתורי שמאל/ימין.</p>

<p>ניתן לחתוך את המוצר שבתמונה בתצורת „לחיצה וגרירה” עם העכבר, לאחר מכן ללחוץ על „אימות ו/או שינוי גודל התמונה”.</p>

<img src="/images/misc/ajout-produit-recadrer.jpg" style="border:1px solid grey">

<p>אם הצילום בוצע על רקע לבן, כדאי לנסות את „תמונה על רקע לבן: לנסות להסיר את הרקע”, מה שמכהה מעט את קצוות התמונה ומשפר את הצבעים.</p>

<p>תמונה עם התיבה לא מסומנת:</p>

<img src="/images/misc/ajout-produit-photo.jpg" style="border:1px solid grey">

<p>תמונה עם התיבה מסומנת:</p>

<img src="/images/misc/ajout-produit-photo-sans-fond.jpg" style="border:1px solid grey">


<p>התוצאה תלויה בכמות ההצללה, יש להשאיר את התמונה המקורית אם הצבעים צרובים מדי.</p>

<h3>הוספת פרטי מוצר</h3>

<img src="/images/misc/ajout-produit-caracteristiques.png" style="border:1px solid grey;">

<p>שם המוצר הוא זה שמופיע על האריזה.</p>

<p>השם הגנרי הוא שם המוצר ה„חוקי”, ללא ציון המותג. בדרך כלל מופיע על האריזה בנוסף</p>

<p>השדות „אריזה”, „מותגים”, „קטגוריות”, „מקור”, „תוויות” הן למעשה רשימות של מילות מפתח (תגיות) לתיאור המוצר. ניתן להקליד את מילות המפתח האלה עם הפרדה לפסיקים או על ידי לחיצה על enter.</p>

<p>ניתן למלא את כל מילות המפתח שמתאימות לדעתך (כדאי לוודא שהמוצרים כבר קיימים). כאשר מספר המוצרים במסד הנתונים יגדל, נוכל לסדר אותו באמצעות מילות המפתח וליצור עץ קטגוריות וקשרים בין מספר צורות איות („תפוח אדמה” ו־„תפו״א”) וכו׳. אנו גם יכולים להגיש הצעות למותגים וכו׳ בזמן השימוש (על ידי הקלדה של מספר אותיות).</p>

<h3>שליחת תמונת הרכיבים</h3>

<img src="/images/misc/ajout-produit-ingredients.jpg" style="border:1px solid grey">

<p>באשר לתמונה השנייה, יש להעלות את רשימת הרכיבים.</p>

<img src="/images/misc/ajout-produit-ingredients-cadre.jpg" style="border:1px solid grey">

<p>לחתוך את האזור שמכיל את הרשימה וללחוץ על „אימות ו/או שינוי גודל התמונה”.</p>

<img src="/images/misc/ajout-produit-ingredients-extraire.jpg" style="border:1px solid grey">

<p>ניתן לוותר על הקלדת רשימת הרכיבים בעזרת „חילוץ הרכיבים מהתמונה”. הזיהוי עובד טוב יותר כאשר התמונה חדה והטקסט מיושר. מצד שני, אם הטקסט הוא מעוגל (תמונה של פחית למשל) או אם הרקע אינו אחיד, הרכיבים בדרך כלל אינם מזוהים.</p>

<img src="/images/misc/ajout-produit-ingredients-texte.png" style="border:1px solid grey">

<p>עם מוצר זה, הזיהוי כמעט מושלם (האות ‚a’ זוהתה בתור ‚1’). בדרך כלל הטקסט שמחולץ דורש תיקון.</p>

<p>הזיהוי האוטומטי ישתפר עם הזמן: ככל שיהיו לנו יותר מוצרים, כך נוכל לייצר מילון מוצרים טוב יותר כדי לסייע לאלגוריתם זיהוי הטקסט.</p>

<p>כעת עליך למלא את „עקבות” מעוררי הרגישות האפשריים במוצרים. מידע זה הכרחי ולעתים חיוני לסובלים מאלרגיות.</p>

<img src="/images/misc/ajout-produit-ingredients-traces.png" style="border:1px solid grey">


<h3>שליחת תמונת פרטים תזונתיים</h3>

<p>אנו רואים יותר ויותר מוצרים שההרכב התזונתי שלהם מופיע על האריזה. בנוגע לרכיבים, יש להעלות ולשפר את התמונה המתאימה.</p>

<img src="/images/misc/ajout-produit-photo-nutrition.jpg" style="border:1px solid grey">


<p>טבלאות תזונתיות קשות יותר לזיהוי מאשר רשימת הרכיבים, לכן, תהליך זה אינו אוטומטי עדיין.</p>

<p>נכון לעכשיו, אנו מספקים רשימה של מרכיבי התזונה הנפוצים ביותר עם הכמות המומלצת ליחידה.</p>

<img src="/images/misc/ajout-produit-nutrition-tableau.png" style="border:1px solid grey">

<p>החקיקה האירופאית מאפשרת ליצרנים להוסיף רכיבי תזונה נוספים (ויטמינים ומינרלים במיוחד). אם אלו מופיעים על האריזה, ניתן להוסיף אותם לשורה האחרונה בטבלה. על ידי הקלדת האותיות הראשונות תיפתח רשימה נגללת עם רכיבי ההזנה המתאימים והיחידות המתאימות הנפוצות (מ״ג לוויטמין C למשל). אם רכיב התזונה לא נמצא, ניתן להקליד אותו במלואו</p>

<img src="/images/misc/ajout-produit-nutrition-vitamines.png" style="border:1px solid grey">


<h3>שמירת המוצר</h3>

<p>כל שעליך לעשות כעת הוא ללחוץ על הכפתור „שמירה”.</p>

<p>אנו מודים לך מראש על כל המוצרים שייתרמו על ידיך למאגר!</p>

<p>אפשר להתחיל עם המוצר הראשון שלך? נתראה בפינה השמאלית העליונה של העמוד הזה.</p>
</div>
