
<h1>תנאי שימוש, תרומה וגזירה</h1>


<p>&nbsp;</p>


<h2>היכרות</h2>

<h3>על Open Food Facts</h3>

<p>המיזם Open Food Facts אוסף מידע ונתונים על מוצרי מזון מכל רחבי העולם.</p>

<p>מידע על מוצרי מזון (תמונות, רכיבים, עובדות תזונתיות וכו׳) נאסף באופן שיתופי והוא גלוי וזמין לכולם ולכל צורות השימוש במסד נתונים חופשי ופתוח.</p>

<p>ניתן לצפות במסד נתונים זה באתר של <a href="https://openfoodfacts.org">Open Food Facts</a> (openfoodfacts.org)
שגם מאפשר למשתמשים להוסיף, להשלים או לתקן את נתוני המוצרים.
</p>

<p>מסד הנתונים של Open Food Facts database זמין תחת <a href="https://opendatacommons.org/licenses/odbl/1.0/">רישיון מסדי נתונים פתוחים</a>.<br/>
תכני מסד הנתונים לכשעצמם מוגנים תחת <a href="https://opendatacommons.org/licenses/dbcl/1.0/">רישיון תוכן מסדי נתונים</a>.<br/>
תמונות המוצרים זמינות תחת <a href="https://creativecommons.org/licenses/by-sa/3.0/deed.en">הרישיון Creative Commons Attribution ShareAlike</a>.
כל אלו עשויים להכיל רכיבים גרפיים שכפופים לזכויות יוצרים או זכויות אחרות, שבמקרים אחרים מאפשרים יצירה מחדש (זכויות ציטוט או שימוש הוגן).
</p>

<h3>העורך של Open Food Facts</h3>

<p>מסד הנתונים והשירות של Open Food Facts מוגשים על ידי הארגון ללא מטרות הרווח Open Food Facts (חוק ההתאחדויות של 1901).<br/>כתובת: 21 רחוב des Iles,‏ 94100 סנט מור דה פוסה, צרפת<br/>
דוא״ל: <a href="mailto:contact@openfoodfacts.org">contact@openfoodfacts.org</a><br />
מכאן ואילך ההפניה לעורך תהיה בשם Open Food Facts.
</p>


<h3>משתמשים, תורמים וגוזרים</h3>

<p>התנאים וההגבלות האלו מהווים חוזה בין Open Food Facts לבין המשתמשים, התורמים והגוזרים.</p>

<p>למטרות הבהרה, התנאים וההגבלות מחולקים למספר מקטעים:</p>


<p>„משתמשים” הם אנשים פרטיים שמבקרים באתר של Open Food Facts או משתמשים ביישומונים של Open Food Facts וניגשים לתוכן ו/או לכלים ולשירותים שמסופקים על ידם.
<br>
&larr; <a href="#use">תנאים והגבלות במיוחד למשתמשים</a>
</p>

<p>„תורמים” הם אנשים פרטיים או גופים שמוסיפים תוכן לאתר ו/או למסד הנתונים ו/או עורכים את התוכן הזה.
<br>
&larr; <a href="#contribution">תנאים והגבלות במיוחד לתורמים</a>
</p>

<p>„גוזרים” הן ישויות עצמאיות שעורכות נגזרות/שימושים חוזרים ו/או מפיצות מחדש חלקים מכלל תוכן האתר ו/או מסד הנתונים.
<br>
&larr; <a href="#re-use">תנאים והגבלות במיוחד לעורכי נגזרות</a>
</p>

<p>בנוסף לתנאים ולהגבלות המסוימים, <a href="#general">התנאים וההגבלים הכלליים</a> חלים על הכול.</p>

<p>&nbsp;</p>



<h2 id="use">תנאי שימוש למשתמשים</h2>

<h3 id="protection_of_personal_information">הגנה על מידע פרטי</h3>


<p>כדי להשתמש בתכונות מסוימות, ניתן ליצור חשבון אישי באתר. משתמשים מסכימים להכניס מידע נכון בעת ההרשמה ולעדכן אם יש שינוי.
הפרטים האישיים נאספים כדי לאפשר את השירות והם לא יימכרו או יועברו לגורמי צד־שלישי.</p>

<p>אתר זה מוכרז על ידי הנציבות הצרפתית „מחשבים וחופש” (Computers and Freedom - CNIL) תחת המספר 1528436. העמידה בתנאי החוק 
„מחשבים וחופש” (« informatique et libertés ») מ־6 בינואר 1978 והשתנה ב־2004,
יש לך את הזכות לגשת ולתקן את הנתונים שקשורים אליך. כדי לממש זכויות אלו, נא לשלוח הודעה אל contact@openfoodfacts.org</p>


<h3>דיוק המידע והנתונים שנמסרים</h3>

<p>מיזם Open Food Facts אינו מבטיח את דיוק המידע והנתונים שמוצגים באתר ובמסד הנתונים (לרבות, אך לא רק, נתוני המוצרים: תמונות, ברקוד, שם, שם גנרי, כמות, אריזה, מותגים, קטגוריות,
מקורות, תוויות, אישורים, פרסים, קודים של אריזה, רכיבים, תוספים, מעוררי רגישות, עקבות, עובדות תזונתיות, נתונים אקולוגיים וכו׳).</p>

<p>המידע והנתונים מסופקים על ידי מתנדבים לאתר. הם עשויים להכיל שגיאות למשל עקב מידע בלתי מדויק על התוויות והאריזה, נתונים בהקלדה ידנית או עיבוד הנתונים.</p>

<p>כדי לאפשר את אימות הנתונים על ידי משתמשים, המתנדבים מוזמנים להעלות תמונות של התוויות והאריזה המציגים את הנתונים.</p>

<p>משתמשים שמוצאים שגיאות מוזמנים לתקן אותן על ידי הצטרפות כמתנדבים. לוקח מספר דקות להירשם להתנדבות ולתקן עמוד מוצר.</p>


<h3>שלמות והיקף המידע והנתונים</h3>

<p>עם Open Food Facts אין הבטחה לשלמות או היקף המידע והנתונים שמוצגים באתר ובמסד הנתונים.</p>

<p>העובדה שהמוצר קיים באתר או במסד הנתונים אינה מבטיח שכל הנתונים שקשורים במוצר נמצאים. משתמשים שמוצאים מידע או נתונים חסרים מוזמנים לערוך ולהוסיף את עמוד המוצר.</p>

<p>יתרה מכך, לא כל מוצרי המזון כבר נמצאים ב־Open Food Facts, בהינתן מספר מוצרי המזון שקיימים בעולם והמוצרים החדשים שנוצרים כל יום.</p>


<p>הממוצעים ומידע סטטיסטי נוסף מחושבים על בסיס נתוני המוצרים שקיימים במסד הנתונים של Open Food Facts ולא על כל המוצרים הקיימים בשוק.
באופן דומה, ההשוואות לממוצעים והשוואות המוצרים, מבוססים על נתוני מוצרים ונתונים שקיימים במסד הנתונים של Open Food Facts.</p>


<h3>אזהרה</h3>

<p>המידע והנתונים שמתקבלים מסופקים רק למטרת הכוונה. אלו עשויים להכיל שגיאות ואסור להשתמש בהם למטרות רפואיות.</p> 

<h3>כתב ויתור</h3>

<p>השירות מסופק כפי שהוא. מיזם Open Food Facts אינו מבטיח הלימה לאף שימוש מסוים שהוא ואינו מבטיח את תאימותו לשירותי צד־שלישי.</p>
 
<p>באופן דומה, המידע והנתונים מסופקים כמו שהם. אין ערובה מצד Open Food Facts לדיוק, שלמות, רציפות והתאמה לכל שימוש מסוים.</p>

<p>השירות עשוי להפסיק מדי פעם בפעם באופן זמני למטרות תחזוקה או מסיבות שמחוץ לשליטת הצוות של Open Food Facts כגון תקלות טכניות (חומרה או תכנה).</p>

<p>המפיץ של Open Food Facts לא יכול לשאת באחריות לנזק כלשהו, בין אם במישרין או בעקיפין או כל אובדן מידע שהוא, עקב השימוש או העדר האפשרות
להשתמש בשירותים שלו או הגישה או העדר אפשרות הגישה לתוכן השירותים או עקב העובדה הפשוטה שהמידע והנתונים אינם מדויקים, שלמים או מקיפים.</p>

 <p>&nbsp;</p>


<h2 id="contribution">תנאי שימוש לתורמים</h2>

<h3>הרשמה לתרומה</h3>

<p>כדי להוסיף ו/או לערוך מידע ונתונים, במיוחד נתונים של מוצרים, על התורמים להירשם באתר.</p>

<p>תורמים מסכימים להכניס מידע נכון בעת ההרשמה ולעדכן אם יש שינוי.</p>

<p>התרומות הן ציבוריות</h3>

<p>כל התרומות נשמרות בארכיון והיסטוריית העריכות של עמודי המוצרים היא ציבורית. יתרה מכך, רשימת המוצרים שנוספים או נערכים על ידי משתמש מסוים היא ציבורית.</p>

<p>כדי לוודא את אמינות ומקור המידע והנתונים, לא ניתן לשלול את אופיין הציבורי של התרומות.</p>

<h3>רשיונות לתורמים</h3>

<p>עצם הוספת מידע, נתונים ו/או תמונות המתנדבים מסכימים להפיץ את התרומות שלהם תחת הרישיון <a href="https://opendatacommons.org/licenses/dbcl/1.0/">רישיון תכני מסדי נתונים 1.0</a> לטובת מידע ונתונים ותחת <a href="https://creativecommons.org/licenses/by-sa/3.0/deed.en">הרישיון Creative Commons Attribution ShareAlike</a> עבור תמונות.</p>


<h3>ייחוס התרומות</h3>

<p>התורמים מסכימים לקבל הוקרה מגוזרים בצורת קישור למוצר שהם תרמו.</p>

<h3>מקורות התרומה</h3>

<p>תורמים מסכימים לתרום מידע, נתונים ותמונות שהם מחזיקים בזכויות ההפצה עליהם.</p>
<p>מתנדבים מסכימים לא להוסיף ל־Open Food Facts מידע, נתונים ותמונות מאתרים אחרים (לרבות מסדי נתוני מוצרים נוספים, אתרי יחסי ציבור, אתרי היצרנים ועוד).</p>
<p>המידע והנתונים שנוספים על ידי התורמים חייבים להגיע ישירות מהתווית ומהאריזה של המוצר.</p>
<p>על התורמים להוסיף תמונות שהם צילמו בעצמם.</p>

<h3>תמונות של המידע והנתונים</h3>

<p>כדי לאפשר אימות של המידע והנתונים ולתקן תקלות אפשרויות, על המתנדבים לנסות להעלות תמונות ל־Open Food Facts של התווית והאריזה שמציגות את המידע והנתונים.</p>

<h3>אימות תורמים</h3>

<p>ל־Open Food Facts אין שום מחויבות לאמת את דיוק ושלמות המידע והנתונים.</p>

<h3>עריכות של תורמים</h3>

<p>ניתן לערוך, לתקן או להשלים תרומות של מתנדבים אחרים.</p>

<h3>הסרת תורמים</h3>

<p>תרומות עשויות להימחק אם אינן מתאימות לשירות או שאינן עומדות בתנאים ובהגבלים הבאים (למשל: מוצרים שאינם מוצרי מזון, תרומות חלקיות או בלתי מדויקות, תרומות שאינן אישיות ועוד).</p>

<p>במקרה של הפרה חוזרת ונשנית, כל התרומות של אותו תורם/תורמת יועמדו למחיקה והגישה שלו/שלה לאתר תישלל.</p>
 

<h3>השחתה ופרסום של נתונים כוזבים או בלתי מדויקים</h3>

<p>מתנדבים שמוחקים על דעת עצמם מידע או נתונים ו/או מוסיפים מידע או נתונים שגויים תיחסם גישתם לאתר ויינקטו נגדם הליכים משפטיים.
</p>


<p>&nbsp;</p>


<h2 id="re-use">תנאי שימוש לגזירה</h2>

<h3>דיוק, שלמות ובהירות המידע והנתונים</h3>

<p>כל <a href="#use">תנאי והגבלות השימוש</a>, אזהרות והגבלות אחריות שאלו מכילים חלים גם על גוזרים.</p>

<h3>רישיונות</h3>

<p>שלושה רישיונות חלים על החלקים השונים של מסד נתוני המוצרים של Open Food Facts. הרישיונות הם רישיונות חופשיים שמתירים שימוש וגזירה של התוכן לכל המטרות, לרבות מטרות מסחריות, תחת תנאים מסוימים, במיוחד הייחוס והשיתוף תחת אותם התנאים של העבודות הנגזרות.</p>

<p>מסד הנתונים של Open Food Facts זמין תחת תנאי <a href="https://opendatacommons.org/licenses/odbl/1.0/">רישיון מסדי נתונים פתוחים</a>.</p>

<p>התכנים של מסד הנתונים עצמם זמינים תחת <a href="https://opendatacommons.org/licenses/dbcl/1.0/">רישיון תכני מסדי נתונים</a>.</p>

<p>תמונות המוצרים זמינות תחת הרישיון <a href="https://creativecommons.org/licenses/by-sa/3.0/deed.en">Creative Commons Attribution ShareAlike</a>.
כל אלו עשויים להכיל רכיבים גרפיים שכפופים לזכויות יוצרים או זכויות אחרות, שבמקרים אחרים מאפשרים יצירה מחדש (זכויות ציטוט או שימוש הוגן). להלן מופיעות חלק מהגבלות הרישיונות.
</p>



<h3>הגבלות הרישיון</h3>

<p>הרשיונות שהוזכרו בסעיף שלהלן מכסים את הזכויות ששמורות ל־Open Food Facts למתנדבי המיזם בלבד. זכויות נוספות של גופי צד שלישי עשויים לחול.</p>

<p>למשל, הרישיון Creative Commons ייחוס-שיתוף זהה לתמונות מכסה רק את התמונות עצמן ואת זכויות המתנדבים שצילמו אותן.
זכויות אחרות של גופי צד־שלישי עשויים לחול כגון: זכויות יוצרים על עיצוב המוצר והרכיבים הגרפיים שהוא מכיל (איורים, תמונות וכו׳), זכויות על תמונות של אנשים (למשל: מפורסמים) שמופיעים על האריזה, זכויות יוצרים וכו׳.</p>

<p>בהתאם לשימוש ולתחומי השיפוט, עשויים לחול כל מיני פטורים על גופי צד־שלישי.
 למשל „שימוש הוגן” בארצות הברית ו־„זכויות ציטוט” באירופה.</p>

<p>באחריות היישויות והגופים הפרטניים שברצונם לגזור את המידע, הנתונים ו/או התמונות לאמת בעצמם את הזכויות שעשויות לחול לרבות פטורים מהזכויות האלו בהתאם לשימוש המתוכנן והתחום השיפוטי אליו הם משתייכים.</p>


<h3>יצירה וייחוס</h3>

<p>על הגופים הפרטניים והיישויות שמפיצים או גוזרים מידע, נתונים ו/או תמונות מהאתר או ממסד הנתונים של Open Food Facts להזכיר את הרישיון ואת הייחוס לזכויות היוצרים של Open Food Facts עם קישור אל https://openfoodfacts.org, הגרסה המקומית המתאימה (למשל: https://il.openfoodfacts.org) או עמוד המוצר, כאשר המידע והנתונים המופצים או הנגזרים מתייחסים למוצר מסוים.
ייחוס כזה נחוץ גם עבור עבודות נגזרות.</p>

<h3>שיתוף זהה</h3>

<p>עבודות נגזרות חייבות להיות משותפות תחת אותם התנאים. הטקסט של כל רישיון מציין את התנאים המדויקים לשיתוף עבודה נגזרת.</p>


<h3>כתב ויתור</h3>

<p>האחריות של Open Food Facts, המפיצים והתורמים אינה תקפה במקרה של
נגזרת שאינה כפופה לחוק. המשתמש שגזר חייב לנקוט כל אמצעי זהירות שברשותו וייעוץ שדרושים לו/לה.
</p>

<p>&nbsp;</p>

<h2 id="general">תנאים והתניות כלליים</h2>

<p>התנאים וההגבלות הכלליים חלים על כולם: משתמשים, תורמים וגוזרים.</p>

<h3>תרגום התנאים וההגבלות לשימוש, תרומה וגזירה</h3>

<p>תנאים אלו תורגמו לעברית כדי להקל על משתמשים מכל רחבי העולם את השימוש באתר אך למטרות מידע בלבד.
במקרה של אי התאמה, 
ה<a href="https://fr.openfoodfacts.org/conditions-d-utilisation">תנאים וההגבלות בצרפתית</a> הם הקובעים.</p>

<h3>שינויים לתנאים ולהגבלות לשימוש, תרומה וגזירה</h3>

<p>תנאי השימוש, התרומה והגזירה עשויים להשתנות בכל עת.
שינויים נכנסים לתוקף בזמן שהם מפורסמים בעמוד
 <a href="https://fr.openfoodfacts.org/conditions-d-utilisation">https://fr.openfoodfacts.org/conditions-d-utilisation</a>.
 משתמשים, מתנדבים וגוזרים מוזמנים לעשות בו שימוש באופן קבוע.
 </p>
 

<h3>קבלה ללא משוא פנים</h3>

<p>שימוש, תרומה או גזירה של האתר ו/או המידע, הנתונים או התמונות מ־Open Food Facts מהווה הכרה מלאים בתנאים ובהגבלות לצורכי שימוש, תרומה וגזירה.


<h3 id="applicable_law">חוק בתוקף</h3>

<p>החוק הקובע הוא החוק הצרפתי.</p>
