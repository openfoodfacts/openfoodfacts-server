
<h1>Davranış Kuralları</h1>

<p>Open Food Facts, gönüllülerden oluşan bir topluluk tarafından yürütülen bir projedir. Katılmak isteyen herkes davetlidir ve herkesin daima hoşnut olduğundan emin olmak için, diğer üyelerle nezaket ve saygı sınırları içinde etkileşim kurmanızı ve aşağıdaki kurallara uymanızı rica ederiz:</p>

<h2>Kurallar</h2>

<h3>Ayrımcılığa izin verilmez</h3>

<p>Open Food Facts, yaş, cinsiyet, cinsel yönelim, engellilik, fiziksel görünüm, ırk veya din gözetmeksizin herkes için rahatsızlık içermeyen bir ortam sağlamaya adanmıştır.</p>

<h3>Tacize ve tehdite izin verilmez</h3>

<p>Katılımcıların, hiçbir şekilde tacizde bulunmasına ve kişilerin güvenliğini tehdit edecek davranışlarda bulunmasına tolerans göstermeyeceğiz.</p>

<h3>Bireysel katkıda bulunanlara saygısız taleplerde bulunulmasına izin verilmez</h3>

<p>Bütün Open Food Facts katkıda bulunanları ve katılımcıları, enerji ve zamanlarını ücret karşılığı almadan bu projeye adayan gönüllülerdir. Bireysel katılımcılardan bir şey rica ederken lütfen bunu göz önünde bulundurunuz ve "Hayır", "Şimdi değil", "Belki", ve/veya "Bilmiyorum." gibi cevapları da kabul ediniz. Bir katılımcıya bir şey yaptırmak/cevaplatmak için tekrarlanan ve/veya yersiz baskılar taciz olarak değerlendirilecektir.</p>

<p>Önemli miktarda iş üretmesi muhtemel olan talepler, bireysel katkıda bulunanlara değil, contact@openfoodfacts.org adresindeki yöneticilere gönderilmelidir.</p>


<h2>Davranış kurallarına uymamanın sonuçları</h2>

<p>Bu kuralları ihlal eden kişiler, Open Food Facts Derneği yöneticilerinin takdirine bağlı olarak projeden geçici olarak uzaklaştırılabilir veya kalıcı olarak men edilebilir.</p>

<p>Özellikle, projenin kurallarını ve kültürünü sürekli olarak görmezden gelen, gereksiz yere tartışmacı veya düşmanca davranan ya da saldırgan olan ve davranışlarını başkaları tarafından rica edilmesine rağmen kendi başlarına düzeltemeyen kötü oyuncular kalıcı olarak projeden men edilecektir.</p>



<h2>Suistimali bildirme</h2

<p>Eğer birinin sizi taciz ettiğini veya başka bir şekilde Davranış Kurallarını ihlal ettiğine inanıyorsanız lütfen abuse@openfoodfacts.org üzerinden taciz tutanağı göndererek bizimle iletişime geçiniz. 
Lütfen mümkün olduğunca fazla detay veriniz. Elimizdeki bilgi ne kadar çok olursa sorunları çözmemiz o kadar kolaylaşıyor.</p>

<p>Tutanağınız Stéphane Gigandet (Open Food Facts Derneği Başkanı) ve Florentin Raud (Davranış Kuralları Yürütücüsü) tarafından okunacak, değerlendirilecek ve cevaplanacaktır.</p>

<br/><br>

<p>Not: Bu davranış kuralları, <a href="http://contributor-covenant.org/">Contributor Covenant</a> gibi diğer açık toplulukların davranış kurallarından ilham alınarak oluşturulmuştur. Yeniden kullanmaktan veya bir parçası olmaktan çekinmeyiniz.</p>



<!-- retrieved from http://en.wiki.openfoodfacts.org/Translations_-_Code_of_conduct_-_English?action=raw on Agasti 28, 2016 4:39:45 PM CEST -->

