
<h1>Kullanım, katkıda bulunma ve yeniden kullanım şartları</h1>


<p>&nbsp;</p>


<h2>Giriş</h2>

<h3>Open Food Facts hakkında</h3>

<p>Open Food Facts dünyanın dört bir yanından besin ürünleriyle ilgili bilgi ve veri toplar.</p>

<p>Gıda ürünü bilgileri (fotoğraflar, içindekiler, besin değerleri vb.) işbirliğine dayalı bir şekilde toplanır ve özgür ve açık bir veritabanında herkese ve tüm kullanımlara sunulur.</p>

<p>Bu veritabanı, aynı zamanda kullanıcıların ürün verilerini ekleyebilmelerini, tamamlayabilmelerini veya düzeltebilmelerini sağlayan <a href="https://openfoodfacts.org">Open Food Facts</a> web sitesinde (openfoodfacts.org) görüntülenebilir.
</p>

<p>Open Food Facts veritabanı <a href="https://opendatacommons.org/licenses/odbl/1.0/">Açık Veritabanı Lisansı</a> altında kullanılabilir.<br/> Veritabanındaki her bir içerik <a href="https://opendatacommons.org/licenses/dbcl/1.0/">Veritabanı İçerikleri Lisansı</a> altında kullanılabilir.<br/> Ürün fotoğrafları <a href="https://creativecommons.org/licenses/by-sa/3.0/deed.en">Creative Commons Attribution ShareAlike</a> lisansı altında kullanılabilir.
Bazı durumlarda çoğaltılabilen (alıntı hakkı veya adil kullanım), telif haklarına veya diğer haklara tabi grafiksel ögeler içerebilirler.
</p>

<h3>Open Food Facts editörü</h3>

<p>Open Food Facts veritabanı ve servisi kar amacı gütmeyen bir kuruluş olan Open Food Facts (Fransız "Loi 1901" Derneği) tarafından yayınlanmıştır. <br/>Adres: 21 rue des Iles, 94100 Saint-Maur des Fossés, Fransa<br/>
e-posta: <a href="mailto:contact@openfoodfacts.org">contact@openfoodfacts.org</a><br />
Bundan sonra editörden Open Food Facts adıyla bahsedilecektir.
</p>


<h3>Kullanıcılar, katkıda bulunanlar ve yeniden kullananlar</h3>

<p>Bu hüküm ve koşullar, Open Food Facts ile kullanıcılar, katkıda bulunanlar ve yeniden kullananlar arasında bir sözleşme oluşturur.</p>

<p>Daha anlaşılabilir ve net olması için, hükümler ve koşullar birkaç bölüme ayrılmıştır:</p>


<p>"Kullanıcılar", Open Food Facts web sitesini ziyaret eden veya Open Food Facts uygulamalarını kullanan ve içeriğine ve/veya sağladıkları araç ve hizmetlere erişen bireylerdir.
<br>
&rarr; <a href="#use">kullanıcılar için özel hüküm ve koşullar</a>
</p>

<p>"Katkıda bulunanlar", siteye ve/veya veritabanına içerik ekleyen ve/veya bu içeriği düzenleyen kişiler veya kurumlardır.
<br>
&rarr; <a href="#contribution">katkıda bulunanlar için özel hüküm ve koşullar</a>
</p>

<p>"Yeniden kullanıcılar", sitenin ve/veya veritabanının tümünü ya da bir bölümünü yeniden kullanan ve/veya yayımlayan kişiler veya kurumlardır.
<br>
&rarr; <a href="#re-use">yeniden kullananlar için özel hüküm ve koşullar</a>
</p>

<p>Özel hüküm ve koşulların yanı sıra, <a href="#general">genel hüküm ve koşullar</a> herkes için geçerlidir.</p>

<p>&nbsp;</p>



<h2 id="use">Kullanıcılar için hüküm ve koşullar</h2>

<h3 id="protection_of_personal_information">Kişisel bilgilerin korunması</h3>


<p>Bazı özelliklerden yararlanmak için sitede kişisel bir hesap oluşturmak mümkündür. Kullanıcılar, kayıt olurken doğru bilgileri girmeyi ve eğer değişirse güncellemeyi kabul eder.
Kişisel bilgiler hizmeti etkinleştirmek için toplanır ve üçüncü şahıslara satılmaz veya iletilmez.</p>

<p>Bu site 1528436 sayı numarası ile Fransız "Bilgisayarlar ve Özgürlük" (CNIL) komisyonuna deklare edilmiştir. 6 Ocak 1978 tarihli ve 2004'te değişikliğe uğrayan Fransız 
"Bilgisayarlar ve Özgürlük" yasasına («informatique et libertés») uygun olarak, size ait olan verilere erişme ve düzeltme hakkınız bulunmaktadır. Bu hakkı kullanmak için, lütfen contact@openfoodfacts.org adresine e-posta gönderiniz</p>


<h3>Sağlanan bilgilerin ve verilerin doğruluğu</h3>

<p>Open Food Facts, sitede ve veri tabanında bulunan bilgilerin ve verilerin doğruluğunu garanti etmemektedir (ürün verilerini içerir, ancak bunlarla sınırlı değildir: fotoğraflar, barkod, isim, genel ad, miktar, paketleme, markalar, kategoriler,
kökenleri, etiketler, sertifikalar, ödüller, ambalajlama kodları, içindekiler, katkı maddeleri, alerjenler, izler, besin değerleri, ekolojik veriler vs.).</p>

<p>Bilgi ve veriler siteye katkıda bulunanlar tarafından girilmektedir. Örneğin etiketler ve ambalajlar, manuel veri girişi veya verilerin işlenmesi hakkında yanlış bilgiler bulunması nedeniyle hatalar içerebilir.</p>

<p>Verilerin kullanıcılar tarafından doğrulanmasına izin vermek için katkıda bulunanlar, verilerin gösterildiği etiketlerin ve ambalajların fotoğraflarını yüklemeye davet edilmektedir.</p>

<p>Hataları bulan kullanıcılar, katkıda bulunan olmak suretiyle bunları düzeltmeye davet edilmektedir. Katkıda bulunmak için kayıt olmak ve bir ürün sayfasını düzeltmek sadece birkaç dakika sürmektedir.</p>


<h3>Bilgi ve verilerin eksiksizliği ve kapsamlılığı</h3>

<p>Open Food Facts, sitede ve veri tabanında bulunan bilgilerin ve verilerin eksiksiz ve kapsamlı olduğunu garanti etmez.</p>

<p>Bir ürünün sitede veya veritabanında bulunması, ürünle ilgili tüm verilerin mevcut olduğunu garanti etmez. Eksik bilgi veya verileri bulan kullanıcılar, ürün sayfasına düzenleme ve ekleme yapmaya davet edilmektedir.</p>

<p>Ayrıca, dünyada mevcut gıda ürünleri sayısı ve her gün yaratılan yeni ürün sayısı göz önüne alındığında Open Food Facts'te bütün gıda ürünleri mevcut bulunmamaktadır.</p>


<p>Ortalamalar ve diğer istatistiksel bilgiler, Open Food Facts veritabanında mevcut olan ürün ve verilere dayanılarak hesaplanmaktadır, piyasadaki mevcut tüm ürünlere değil.
Benzer şekilde, ortalamalarla karşılaştırmalar ve ürün karşılaştırmaları, Open Food Facts veritabanında bulunan ürünler ve veriler temel alınarak yapılmaktadır.</p>


<h3>Uyarı</h3>

<p>Bilgi ve veriler sadece bilgi amaçlı verilmiştir. Hata içerebilir ve tıbbi amaçlar için kullanılmamalıdır.</p> 

<h3>Sorumluluk reddi</h3>

<p>Hizmet olduğu gibi sağlanmaktadır. Open Food Facts, herhangi bir özel kullanıma uygunluğunu ve herhangi bir üçüncü taraf hizmetiyle uyumluluğunu garanti etmemektedir.</p>
 
<p>Benzer şekilde, bilgi ve veriler olduğu gibi sağlanmaktadır. Open Food Facts, herhangi bir özel kullanım için doğruluğunu, eksiksizliğini, kapsamlılığını ve uygunluğunu garanti etmemektedir.</p>

<p>Servis, bakım veya teknik sorunlar (donanım veya yazılım gibi) gibi Open Food Facts'in kontrolü dışındaki nedenlerden dolayı geçici olarak durdurulabilir.</p>

<p>Open Food Facts'in yayıncısı, servislerinin kullanılması veya kullanılamaması, ya da servislerin içeriğine erişilmesi veya erişilememesi, ya da bilgi ve verilerin doğru, eksiksiz veya kapsamlı olmaması gibi nedenlerden dolayı oluşabilecek, doğrudan veya dolaylı herhangi bir hasar, veya herhangi bir veri kaybı nedeniyle sorumlu tutulamaz.</p>

 <p>&nbsp;</p>


<h2 id="contribution">Katkıda bulunanlar için için hüküm ve koşullar</h2>

<h3>Katkıda bulunmak için kayıt olmak</h3>

<p>Bilgi ve verileri, özellikle de ürün verilerini eklemek ve/veya düzenlemek için, katkıda bulunanların siteye kaydolmaları gerekmektedir.</p>

<p>Katkıda bulunanlar, kayıt olurken doğru bilgileri girmeyi ve eğer değişirse güncellemeyi kabul eder.</p>

<p>Yapılan katkılar halka açıktır</h3>

<p>Yapılan tüm katkılar arşivlenir ve ürün sayfalarının düzenleme geçmişi herkese açıktır. Ayrıca, belirli bir kullanıcı tarafından eklenen veya düzenlenen ürünlerin listeleri herkese açıktır.</p>

<p>Bilgi ve verilerin bütünlüğünü ve izlenebilirliğini sağlamak için yapılan katkıların herkese açık olma özelliği geri alınamaz.</p>

<h3>Yapılan katkıların lisansları</h3>

<p>Bilgi, veri ve/veya resim ekleyerek, katkıda bulunanlar geri alınamaz bir şekilde bilgi ve veriler için<a href="https://opendatacommons.org/licenses/dbcl/1.0/"> Veritabanı İçerik Lisansı 1.0</a> ile, resimler için ise <a href="https://creativecommons.org/licenses/by-sa/3.0/deed.en"> Creative Commons Attribution - ShareAlike </a> ile lisanslamayı kabul etmiş olurlar.</p>


<h3>Yapılan katkıların atfedilmesi</h3>

<p>Katkıda bulunanlar, tekrar kullananlar tarafından, katkıda bulundukları ürüne bir link ile kredilendirilmeyi kabul etmiş olurlar.</p>

<h3>Yapılan katkıların kaynakları</h3>

<p>Katkıda bulunanlar yalnızca çoğaltma haklarına sahip oldukları bilgi, veri ve fotoğraflarla katkıda bulunmayı kabul ederler.</p>
<p>Katkıda bulunanlar, Open Food Facts'e diğer web sitelerinden (diğer ürün veritabanları, e-ticaret web siteleri, üretici siteleri vb.) bilgi, veri ve fotoğraf eklememeyi kabul ederler.</p>
<p>Katkıda bulunanlar tarafından eklenen bilgi ve veriler doğrudan ürünün etiketinden ve ambalajından gelmelidir.</p>
<p>Katılımcılar tarafından eklenen fotoğraflar, katılımcıların kendileri tarafından çekilmiş olmalıdır.</p>

<h3>Bilgi ve verilerin fotoğrafları</h3>

<p>Bilgi ve verilerin doğrulanmasını ve olası hataların düzeltilmesini sağlamak için katılımcılar Open Food Facts'a, bilgileri ve verileri gösteren etiketin ve ambalajın fotoğraflarını yüklemeyi denemelidir.</p>

<h3>Yapılan katkıların doğrulanması</h3>

<p>Open Food Facts, bilgilerin ve verilerin doğruluğunu ve eksiksizliğini doğrulama yükümlülüğüne sahip değildir.</p>

<h3>Yapılan katkıların düzenlenmesi</h3>

<p>Yapılan katkılar diğer katılımcılar tarafından düzenlenebilir, düzeltilebilir veya tamamlanabilir.</p>

<h3>Yapılan katkıların kaldırılması</h3>

<p>Yapılan katkılar hizmete uygun olmazsa veya bu hüküm ve koşullara uymazsa kaldırılabilir 
(örneğin gıda dışı ürünler, yanlış veya eksik yapılan katkılar, kişisel olmayan katkılar vs.).</p>

<p>İhlalin tekrarlanması durumunda, katkıda bulunan kişinin yaptığı tüm katkılar kaldırılabilir ve siteye erişimi iptal edilebilir.</p>
 

<h3>Vandallık ve yanlış ya da hatalı verilerin yayınlanması</h3>

<p>Bilgileri veya verileri bilerek silen ve/veya yanlış bilgileri ekleyen katılımcıların siteye erişimleri iptal edilecektir, ve bunlara karşı yasal işlem yapılabilecektir.
</p>


<p>&nbsp;</p>


<h2 id="re-use">Yeniden kullanım için hüküm ve koşullar</h2>

<h3>Bilgi ve verilerin doğruluğu, eksiksizliği ve kapsamlılığı</h3>

<p>Tüm <a href="#use">kullanım hüküm ve koşulları</a>, uyarılar ve içerdikleri sorumluluk sınırlamaları yeniden kullanıcılar için de geçerlidir.</p>

<h3>Lisanslar</h3>

<p>Open Food Facts ürün veritabanındaki farklı parçalara üç lisans uygulanır. Lisanslar belirli koşullar altında, özellikle atıfta bulunma ve türev çalışmaların aynı koşullar altında paylaşımı, ticari kullanım dahil her amaç için içeriğin kullanım ve çoğaltılmasına yetki veren özgür lisanslardır.</p>

<p>Open Food Facts veritabanı, <a href="https://opendatacommons.org/licenses/odbl/1.0/">Açık Veritabanı Lisansı</a> altında kullanılabilir.</p>

<p>Veritabanındaki her bir içerik <a href="https://opendatacommons.org/licenses/dbcl/1.0/">Database Contents License</a> altında kullanılabilir.</p>

<p>Ürün fotoğrafları <a href="https://creativecommons.org/licenses/by-sa/3.0/deed.en">Creative Commons Attribution ShareAlike lisansı</a> altında kullanılabilir.
Bazı durumlarda çoğaltılabilen (alıntı hakkı veya adil kullanım), telif haklarına veya diğer haklara tabi grafiksel ögeler içerebilirler. Lisansların bazı sınırları için aşağıya bakınız.
</p>



<h3>Lisans kısıtlaması</h3>

<p>Yukarıdaki paragrafta belirtilen lisanslar, yalnızca Open Food Facts'e ve katkıda bulunanlara ait olan hakları kapsar. Üçüncü tarafların başka hakları geçerli olabilir.</p>

<p>Örneğin, resimler için Creative Commons Attribution ShareAlike lisansı, yalnızca fotoğrafın kendisini ve fotoğrafı çeken katılımcıların haklarını kapsar.
Üçüncü tarafların diğer hakları, örneğin: ürün tasarımının telif hakkı ve içerdiği grafik unsurlar (örnekler, resimler vb.), ambalajda yer alan kişilerin görüntü hakları (örneğin, ünlüler), ticari marka hakları vb. geçerli olabilir.</p>

<p>Kullanıma ve yargı merciine bağlı olarak, bu üçüncü taraf haklarında muafiyetler olabilir ve uygulanabilir.
 Örneğin, Amerika Birleşik Devletleri'nde "Adil kullanım" ve Avrupa'da "alıntılama hakkı".</p>

<p>Geçerli olabilecek haklarla birlikte bu hakların istisnalarını, planlanan kullanıma ve sunulacakları yargı merciilerine bağlı olarak doğrulamak, bilgi, veri ve/veya fotoğrafları yeniden kullanmak isteyen birey ve kuruluşların kendi sorumluluğu altındadır.</p>


<h3>Kaynak ve atıfta bulunma</h3>

<p>Open Food Facts sitesi ya da veritabanındaki bilgi, veri, ve/veya fotoğrafları çoğaltan ya da yeniden kullanan bireyler ve kuruluşlar, lisanstan bahsetmek ve https://openfoodfacts.org, ya da uygun olan yerel versiyonuna (örn. https://tr.openfoodfacts.org), ya da çoğaltılan ya da yeniden kullanılan bilgi ve veri belli bir ürünle ilgiliye ürün sayfasına bağlanan bir link ile kaynak olarak Open Food Facts'e atıfta bulunmak zorundadırlar.
Benzer bir atıfta bulunma türev çalışmalar için de gereklidir.</p>

<h3>Benzer şekilde paylaşım</h3>

<p>Türev çalışmalar aynı koşullar altında paylaşılmalıdır. Her bir lisansın metni, türev çalışmaların paylaşılması için tam koşulları belirtmektedir.</p>


<h3>Sorumluluk reddi</h3>

<p>Belirli bir yeniden kullanımın yasalara uygun olmaması durumunda Open Food Facts, yayıncısı ve katkıda bulunanların sorumluluğu bulunmamaktadır. Yeniden kullanıcının gerekli gördüğü tüm tedbirleri ve danışmanlığı alması gerekmektedir.
</p>

<p>&nbsp;</p>

<h2 id="general">Genel hüküm ve koşullar</h2>

<p>Genel hüküm ve koşullar herkes için geçerlidir: kullanıcılar, katkıda bulunanlar ve yeniden kullananlar.</p>

<h3>Kullanım, katkıda bulunma ve yeniden kullanım için hüküm ve koşullarının tercümesi</h3>

<p>Bu koşullar, sitenin dünyanın dört bir yanından kullanıcılar tarafından bilgi amaçlı kullanılmasını kolaylaştırmak amacıyla İngilizce'ye çevrilmiştir.
Uyuşmazlık olması durumunda, orijinal <a href="https://fr.openfoodfacts.org/conditions-d-utilisation">Fransızca hüküm ve koşullar</a> geçerli olacaktır.</p>

<h3>Kullanım, katkıda bulunma ve yeniden kullanım için hüküm ve koşullarının değişmesi</h3>

<p>Kullanım, katkıda bulunma ve yeniden kullanım için hüküm ve koşullar herhangi bir zamanda değiştirilebilir.
Değişiklikler <a href="https://fr.openfoodfacts.org/conditions-d-utilisation">https://fr.openfoodfacts.org/conditions-d-utilisation</a> sayfasında yayınlandıklarında yürürlüğe girerler.
 Kullanıcılar, katkıda bulunanlar ve yeniden kullananlar düzenli olarak kontrol etmeye davet edilmektedirler.
 </p>
 

<h3>Koşulsuz kabul etme</h3>

<p>Siteyi ve/veya Open Food Facts'ten elde edilen bilgi, veri ya da fotoğrafları kullanmak, katkıda bulunmak veya yeniden kullanmak, bu kullanım, katkıda bulunma ve yeniden kullanma hüküm ve koşullarını tam olarak kabul etmek anlamına gelmektedir.


<h3 id="applicable_law">Geçerli kanunlar</h3>

<p>Geçerli kanun Fransız kanunudur.</p>
