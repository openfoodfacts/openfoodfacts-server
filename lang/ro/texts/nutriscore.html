<!-- no side column -->

<h1>Comparați calitatea nutrițională a produselor alimentare folosind Nutri-Score!</h1>

<h2>Ce este Nutri-Score?</h2>

<div class="row">

<div class="small-6 medium-6 large-8 xlarge-8 columns">  

<img src="https://static.openfoodfacts.org/images/misc/nutriscore-a.png" alt="NutriScore">

<p>Nutri-Score este o etichetă care exprimă calitatea nutrițională a produselor cu note de la A la E. Cu Nutri-Score, produsele pot fi comparate ușor și rapid.</p>

<div class="panel callout show-for-medium-up">
<p><b>Mai 2019:</b> puteți consulta Nutri-Score-ul cu ajutorul aplicației Open Food Facts, însă afișarea lui pe ambalajele produselor alimentare este, în momentul actual, opțională. Puteți solicita comisiei europene să impună afișarea lui pe partea frontală a ambalajelor produselor.</p>

<a class="small button" href="http://www.pronutriscore.org">Semnați petiția Nutri-Score pe situl Comisiei Europene</a> 
</div>

</div>

<div class="small-6 medium-6 large-4 xlarge-4 columns">

<img src="https://static.openfoodfacts.org/images/misc/nutriscore-cereals-delhaize-201905.jpg" alt="Nutri-Score în Belgia">
<p><em>Nutri-Score: nota nutrițională pe partea frontală a cerealelor pentru micul dejun într-un magazin Delhaize în Belgia (mai 2019)</em></p>


</div>

</div>

<div class="panel callout show-for-small-only">
<p><b>Mai 2019:</b> puteți consulta Nutri-Score-ul cu ajutorul aplicației Open Food Facts, însă afișarea lui pe ambalajele produselor alimentare este, în momentul actual, opțională. Puteți solicita comisiei europene să impună afișarea lui pe partea frontală a ambalajelor produselor.</p>

<a class="small button" href="http://www.pronutriscore.org">Semnați petiția Nutri-Score pe site-ul Comisiei Europene</a>
</div>


<h2>Cum este calculat Nutri-Score?</h2>


<p>Nota Nutri-Score este determinată de cantitățile de nutrienți sănătoși și nesănătoși, astfel:</p> 

<p><b> Puncte pozitive: </b> proporția de fructe, legume și nuci, fibre și proteine (nivelurile ridicate sunt considerate bune pentru sănătate).</p>

<p><b> Puncte negative: </b> energie, grăsimi saturate, zaharuri, sodiu (nivelurile ridicate sunt considerate nesănătoase)</p>

<p>Formula detaliată pentru calculul <a href="https://www.santepubliquefrance.fr/Media/Files/NUTRISCORE/Questions_reponses_EN">Nutri-Score</a> este disponibilă public pe site-ul agenței franceze de sănătate publică ("Santé publique").</p>


<h2>Cum pot vedea Nutri-Score-ul produselor alimentare?</h2>

<div class="row">

<div class="small-12 medium-6 columns">  


<p>Nutri-Score-ul este afișat pe eticheta produselor alimentare numai în unele țări și, în momentul de față, pentru un număr limitat de producători, dar Open Food Facts calculează acest scor pentru toate produsele din toate țările încă din 2014!</p>

<p>Puteți consulta Nutri-Score-ul produselor alimentare cu aplicația mobilă Open Food Facts, pentru iPhone si Android, cât și pe situl Open Food Facts. În cazul în care un produs nu se găsește încă în baza de date Open Food Facts, îl puteți adăuga intr-un minut, introducând informațiile nutriționale și selecționând categoria produsului, iar Nutri-Score-ul va fi calculat și afișat instantaneu.</p>

</div>

<div class="small-12 medium-6 columns">
<img src="https://static.openfoodfacts.org/images/misc/nutriscore-biscuits-e.800x600.jpg" alt="NutriScore pe aplicația mobilă &quot;Open Food Facts&quot;">
<p><em>Obțineți Nutri-Score-ul cu aplicația Open Food Facts!</em></p>
</div>

</div>

<h3>Instalați acum aplicația mobilă Open Food Facts</h3>

<p>Pentru a scana produsele alimentare, a obține nota lor Nutri-Score, grupul NOVA pentru alimente ultra procesate, alerte legate de alergeni și pentru a descifra aditivii alimentari, instalați aplicația gratuită Open Food Facts!</p>


<a href="https://itunes.apple.com/app/open-food-facts/id588797948"><img src="https://static.openfoodfacts.org/images/misc/Available_on_the_App_Store_Badge_EN_135x40.png" alt="Disponibil pe App Store" width="135" height="40"></a>
<a href="https://play.google.com/store/apps/details?id=org.openfoodfacts.scanner"><img src="https://static.openfoodfacts.org/images/misc/android-app-on-google-play-en_app_rgb_wo_135x47.png" alt="Disponibil pe Google Play" width="135" height="47"></a>
<a href="https://www.windowsphone.com/en-us/store/app/openfoodfacts/5d7cf939-cfd9-4ac0-86d7-91b946f4df34&hl=ro"><img src="https://static.openfoodfacts.org/images/misc/154x40_WP_Store_blk.png" alt="Windows Phone Store" width="154" height="40"></a>
<a href="https://world.openfoodfacts.org/files/off.apk&hl=ro"><img src="https://static.openfoodfacts.org/images/misc/android-apk.112x40.png" alt="Android APK"></a>

<br><br>

<p>Veți putea, de asemenea, adăuga produse noi în baza de date Open Food Facts și contribui la construirea unui bun comun pentru îmbunătățirea alimentației și a sănătății tuturor. Vă mulțumim!</p>

<h3>Comparați Nutri-Score-ul produselor pe site-ul Open Food Facts</h3>

<div class="row">

<div class="small-12 medium-6 large-8 columns">
<p>Pe site-ul <a href="/">Open Food Facts</a>, puteți alege o categorie de produse sau o marcă și puteți să afișați notele Nutri-Score iar apoi să explorați produsele selecționate. Folosiți butonul albastru: "Explorați produsele după..." și selectați "Note nutriționale".</p>

</div>

<div class="small-12 medium-6 large-4 columns">
<a href="/nutrition-grades">
<img src="https://static.openfoodfacts.org/images/misc/nutriscore-distribution.png" alt="NutriScore">
<em> Distribuția notelor Nutri-Score pentru toate produsele </em>
</a>
<br><br>
</div>

</div>


<div class="row">

<div class="small-12 medium-6 large-8 columns">
<p>Pe <a href="/">Open Food Facts</a>, puteți crea, de asemenea, <a href="/cgi/search.pl?graph=1">în câteva clicuri, grafice</a> care afișează Nutri-Score-ul produselor. Alegeți criterii, cum ar fi o categorie de produse, și informațiile nutriționale care vă interesează (de exemplu, zaharuri și grăsimi), apoi bifați căsuța "Utilizați culorile culorilor nutriționale".</p>
</div>

<div class="small-12 medium-6 large-4 columns">
<a href="/cgi/search.pl?action=process&tagtype_0=categories&tag_contains_0=contains&tag_0=en:breakfast-cereals&sort_by=unique_scans_n&page_size=20&axis_x=sugars&axis_y=fat&graph_title=Sugar%20and%20fat%20in%20breakfast%20cereals&series_nutrition_grades=on&graph=1">
<img src="https://static.openfoodfacts.org/images/misc/nutriscore-breakfast-cereals-graph-fr.png" alt="NutriScore">
<em> Nutri-Score, zaharuri și grăsimi în cerealele pentru micul dejun </em>
</a>
<br><br>
</div>

</div>



<h2>Cine a creat Nutri-Score-ul?</h2>

<p>Nutri-Score a fost propus de către EREN, o echipă franceză de cercetare în nutriție publică, condusă de profesorul Serge Hercberg. Este bazat pe scorul nutrițional FSA, creat de Agenția pentru Standarde Alimentare din Marea Britanie.</p>  

<p>Raportul Nutri-Score este prezentat în raportul "Propuneri pentru un nou impuls al politicii franceze privind sănătatea publică în cadrul Strategiei Naționale în domeniul Sănătății" (<a href="http://www.sante.gouv.fr/IMG/pdf/rapport_Hercberg_15_11_2013.pdf">pdf</a>).
Profesorul Serge Hercberg pledează pentru adoptarea unui sistem de note de la A la E afișat pe partea frontală a ambalajelor produselor alimentare, pentru a permite compararea cu ușurință a calității nutriționale a produselor.</p>


<h2>Ce țări au adoptat Nutri-Score-ul?</h2>


<p>Nutri-Score-ul a fost adoptat în Franța în 2016, precum și în Belgia și Spania în 2018. Unii producători din Germania folosesc de asemenea Nutri-Score. Nutri-Score-ul este opțional în aceste țări, dar un număr tot mai mare de producători de alimente îl afișează pe produse:</p>

<ul>
<li><a href="https://fr-en.openfoodfacts.org/label/nutriscore/brands">Mărci cu Nutri-Score în Franța</a></li>
<li><a href="https://be-en.openfoodfacts.org/label/nutriscore/brands">Mărci cu Nutri-Score în Belgia</a></li>
<li><a href="https://es-en.openfoodfacts.org/label/nutriscore/brands">Mărci cu Nutri-Score în Spania</a></li>
<li><a href="https://de-en.openfoodfacts.org/label/nutriscore/brands">Mărci cu Nutri-Score în Germania</a></li>
</ul>

<p>Echipe de cercetare din alte țări, precum Mexicul, efectuează, de asemenea, cercetări bazate pe Nutri-Score.</p>



<h2>Petiția #PRONUTRISCORE: Consumatorii din întreaga Uniune Europeană își unesc forțele pentru 1 milion de semnături</h2>

<p>UFC-Que Choisir (Franța), Test-Achat (Belgia), VZBV (Germania), Consumentenbond (Olanda), OCU (Spania), Federajca Konsumentow (Polonia) și EKPIZO (Grecia), membri ai Biroului European al Asociațiilor de Consumatori (BEUC), au format o echipă pentru a cere comisiei europene să impună obligativitatea Nutri-Score pe ambalajele produselor alimentare.</p>

<blockquote>
<p>Solicităm Comisiei Europene să impună etichetarea simplificată "Nutriscore" pe produsele alimentare, pentru a garanta că consumatorii beneficiază de informații nutriționale de calitate și pentru a le proteja sănătatea.</p>
<ol>
<li>Impunerea unei etichetări nutriționale mai usor de citit și înțeles, astfel încât valoarea nutrițională a unui aliment să poată fi înțeleasă imediat, în fața diversității tot mai mari a ofertei de produse alimentare;</li>
<li>Acționarea în domeniul sănătății publice prin încurajarea producătorilor în a-și îmbunătăți compoziția produselor alimentare;</li>
<li>Armonizarea informațiilor nutriționale la nivel european prin impunerea unui singur sistem oficial de etichetare, punând astfel capăt confuziei pe care o resimt consumatorii europeni atunci când se confruntă cu multitudinea de logo-uri existente.</li>
</ol>
</blockquote>
<h3>Petiție pentru a face Nutri-Score obligatoriu pentru toate ambalajele produselor alimentare din Europa</h3>

<p>
<a class="small button" href="http://www.pronutriscore.org"> Semnați petiția Nutri-Score pe site-ul Comisiei Europene </a> (necesită un număr de identificare european valid)
</p>

<a class="tiny button" href="https://twitter.com/share?url=https://world-en.openfoodfacts.org/nutriscore&amp;text=Join%20me%20in%20signing%20the%20%23PRONUTRISCORE%20petition&amp;hashtags=yeswescan">Scrieți pe Twitter despre petiție</a>
<a class="tiny button" href="https://www.facebook.com/sharer.php?u=https://world-en.openfoodfacts.org/nutriscore">Distribuiți acest apel pentru semnături pe Facebook</a>
<a class="tiny button" href="https://www.linkedin.com/shareArticle?mini=true&amp;url=https://world-en.openfoodfacts.org/nutriscore">Distribuiți acest apel pentru semnături pe LinkedIn</a>

<h2>Vă mulțumim</h2>
<p>Dorim să mulțumim profesorilor Serge Hercberg și dr. Chantal Julia de la <a href="http://www-smbh.univ-paris13.fr/recherche/laboratoires/69-equipe-de-recherche-en-epidemiologie-nutritionnelle-eren-umr-1153-inserm-u1125-inra-cnam-up13.html">Echipa de Cercetare în Epidemiologia Nutrițională (EREN) </a> a Universității Paris 13 / Spitalul Avicenne pentru ajutorul lor și pentru datele pe care ni le-au comunicat pentru a calcula scorul nutrițional și notele Nutri-Score.</p>


<h2>Aflați mai multe despre Nutri-Score</h2>

<ul>
<li><a href="https://www.santepubliquefrance.fr/Sante-publique-France/Nutri-Score"> Prezentarea oficială Nutri-Score </a> și <a href="https://www.santepubliquefrance.fr/Media/Files/NUTRISCORE/Questions_reponses_EN"> Întrebări științifice și tehnice despre Nutri-Score </a> pe site-ul agenției naționale de sănătate publică franceză ("Santé publique France").</li>
<li><a href="https://www.youtube.com/watch?v=GAwTyEEHnOs">Un videoclip de 2 minute: Care sunt etichetările posibile pentru produsele alimentare?</a></li>
<li><a href="https://www.sfsp.fr/petitions/petition.php?cid=7">Petiția pentru o etichetare nutrițională simplă, intuitivă și ușor de înțeles pe partea frontală a ambalajelor produselor alimentare</a>
</li>
</ul>

<br>
