<table>
    <tbody>
        <tr>
            <td colspan="1" rowspan="1">
                <p>Open Foods Facts er en fødevareinformationsdatabase, der er unik i verden:</p>
                <ul>
                    <li><b>kollaborativ: Sammenlignelig med Wikipedia, og med 16.000 bidragsydere</b></li>
                    <li><b>international</b> og uden begrænsning mht. størrelse og produktantal: Opstået i Frankrig og nu indeholdende 700.000 produkter fra flere end 180 lande - 16 lande har flere end 1.000 produkter, 8 har flere end 8.000</li>
                    <li><b>fri genanvendelighed</b> (åbne data): Snesevis af virksomheder, forskere, innovatører genbruger frit dataene til egne formål</li>
                    <li>streng <b>uafhængighed</b> af agrobranchen og foreningsdrevet iht. fransk lovgivning, lov fra 1901.</li>
                </ul>
                <p>Med 100.000 brugere/dag er Open Food Facts allerede på blot 6 år blevet <b>referencen for fødevareinformation</b> i flere lande. Den understøtter forskning og offentlige politikker rettet mod en sundere kost.</p>
            </td>
        </tr>
    </tbody>
</table>

<h2>Open Food Facts' 5 store succeshistorier</h2>
<p>
<b>Oprettelse af den første frit genanvendelige, globale database over fødevareprodukter</b>
<br>
Flere end 700.000 produkter identificeret af flere end 16.000 bidragsydere. Open Food Facts-dataene offentliggøres også på den officielle franske åbne dataportal, data.gouv.fr.
</p>

<p>
    <b>Oplysning til offentligheden og fagfolk</b>
    <br>
    Forbruger-appen er installeret på flere end 750.000 mobilenheder. Webstedet og appen benyttes af 100.000 brugere/dag og 6 millioner brugere årligt.
</p>
<p>
    <b>Fremme af ernæringskvalitetsindikatorer</b>
    <br>
    I 3 år har Open Food Facts <a href="/open-food-facts-and-the-nutriscore">støttet udrullingen af Nutri-Score</a> i 5 europæiske lande. I Frankrig har Open Food Facts vist Nutri-Score siden sin formalisering i 2015. I Spanien og Belgien agerer Open Food Facts også forud for vedtagelsen af Nutri-Score i disse lande. Open Food Facts inkluderer også andre indikatorer såsom NOVA-klassificeringen.
</p>

<p>
    <b>Oprettelse og vedligeholdelse af et <a href="/science">økosystem af anvendelsesområder og forskning</a></b>
    <br>Siden oprettelsen har Open Food Facts udviklet et reelt økosystem med genbrug af sine data. Da Open Food Facts-dataene frit kan genbruges, har flere informationswebsteder, nystartede virksomheder, forskningslaboratorier, lærere mv. startet deres aktiviter og/eller bruger dataene dagligt: Yuka, Foodvisor, Scaneat, Ya Quoi Dedans (What’s inside) (Super U), Buy Or Not, nopalm.org, My Nutritional Info…
</p>
<p>
    <b>Ændre fabrikantpraksisser</b>
    <br>I 2 år har Open Food Facts været med til at ændre fødevareindustriens praksis. De kender og stoler på Open Food Facts ift. at sammenligne og forbedre deres produkter. Mange firmaer kommunikerer spontant dataene om deres produkter på platformen: Fleury Michon, Super U, Carrefour, Casino mv.
</p>

<h2>Hvem benytter Open Food Facts-dataene?</h2>
<p>
Det ville være for omfattende at nævne alle organisationerne, som bygger på Open Food Facts-platformen.
</p>
<ul>
    <li>Flere end 100 apps til mobiler, som imødekommer forskellige målområders behov: Diabetes (VeryDiab), allergier, madbalance via kunstig intelligens (FoodVisor), handicap mm. Vores base dannede også basis for oprettelsen af Yuka.</li>
    <li>Mange websteder: HowMuchSugar.in, MadeNear.me…</li>
    <li>Datajournalister: Le Mondes Decoders, BFMTV</li>
    <li>Forskere i næsten 100 videnskabelige artikler</li>
    <li>Fødevarebanker og solidaritetsforretninger: Data For Good-projekt i fortsættelse af et pilotstudie indledt af Fransk Røde Kors, integrering i kontanthåndteringen i et lille fødevarekooperativ.</li>
    <li>Etablerede virksomheder: Terraillon for at bringe sine tilsluttede køkkenvægte til live.</li>
    <li>Programmeringsskoler (Simplon, Open Classrooms) har integreret Open Food Facts som et motiverende projekt i deres læseplan.</li>
</ul>
