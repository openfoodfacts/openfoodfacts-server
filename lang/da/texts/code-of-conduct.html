
<h1>Adfærdskodeks</h1>

<p>Open Food Facts er et projekt, der er baseret på et fællesskab af frivillige. Alle inviteres til at deltage og for at sikre, at alle til enhver tid føler sig velkomne, anmoder vi om, at du på høflig og venlig vis interagerer med andre medlemmer, samt at du efterlever følgende regler:</p>

<h2>Regler</h2>

<h3>Ingen forskelsbehandling</h3>

<p>Open Food Facts er dedikeret til at levere et chikanefrit miljø for alle uanset alder, køn, seksuel orientering, handicap, fysisk udseende, race eller religion.</p>

<h3>Ingen chikane og ingen trusler</h3>

<p>Vi tolererer ikke chikanering af deltagere i nogen form, eller nogen opførsel/handling, der truer den personlige sikkerhed.</p>

<h3>Ingen respektløse krav til individuelle bidragsydere</h3>

<p>Alle deltagere og bidragsydere i Open Food Facts er ubetalte frivillige, som dedikerer tid og energi til projektet. Vær venligst opmærksom på dette, når du anmoder om noget fra en individuel bidragyder, og acceptér svar som "Nej", "Ikke nu", "Måske" og/eller "Ved det ikke". Fortsat og/eller unødigt pres for at en bidragyder til at gøre/svare på noget vil blive betragtet som chikane.</p>

<p>Anmodninger, som sandsynligvis vil generere en betydelig mængde arbejde, skal sendes til administratorerne via contact@openfoodfacts.org og ikke til individuelle bidragsydere.</p>


<h2>Konsekvenser ved ikke at respektere adfærdskodekset</h2>

<p>Personer, som overtræder reglerne, kan efter administratorernes skøn midlertidigt blokeres eller permanent udelukkes fra Open Food Facts Association.</p>

<p>Særligt medlemmer, som udviser dårlig opførsel, som gentagne gange ignorerer projektets regler og kultur, som er unødvendigt argumenterende, fjendtlige eller krænkende, og som ikke selv er i stand til beherske deres adfærd, når de bliver bedt herom af andre, vil blive permanent udelukket fra projektet.</p>



<h2>Anmeldlse af chikane</h2>

<p>Mener du, at nogen chikanerer dig eller i øvrigt har overtrådt adfærdskodekset, bedes du kontakte os via abuse@openfoodfacts.org for at anmelde evt. overtrædelser. 
Oplys så mange detaljer som muligt. Det er lettest for os at håndtere problemer, når den bedst mulig sammenhæng foreligger.</p>

<p>Din anmeldelse bliver læst, behandlet og besvaret af Stéphane Gigandet (formand for Open Food Facts Association) og Florentin Raud (initiativtager til dette Adfærdskodeks).</p>

<br/><br>

<p>Bemærk: Dette adfærdskodeks er inspireret af adfærdskodekser fra andre åbne fællesskaber såsom <a href="http://contributor-covenant.org/">Contributor Covenant</a>. Du er velkommen til at genbruge hele eller dele af det.</p>



<!-- retrieved from http://en.wiki.openfoodfacts.org/Translations_-_Code_of_conduct_-_English?action=raw on Agasti 28, 2016 4:39:45 PM CEST -->

