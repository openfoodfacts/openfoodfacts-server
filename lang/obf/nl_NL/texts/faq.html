<div id="content2">

<h1>Veelgestelde Vragen</h1>

<p>Hierbij een aantal antwoorden op de veel gestelde vragen. Als jouw vraag en antwoord niet hieronder te vinden zijn, kun je deze e-mailen naar contact@openfoodfacts.org of via het <a href="https://openfoodfacts.uservoice.com/">Idee-forum</a>.</p>


<ul>
<li><a href="#contact_the_team">Hoe kan ik contact opnemen met het Open Beauty Facts-team, vragen stellen of suggesties doen?</a></li>
<li><a href="#data_verification">Zijn de gegevens over producten geverifieerd?</a></li>
<li><a href="#pictures_and_data_from_other_sites">Kan ik productfoto's of gegevens toevoegen van de site van de fabrikant, winkelsites of andere sites?</a></li>
<li><a href="#adding_my_products">Ik ben een fabrikant van cosmeticaproducten, kan ik mijn eigen producten toevoegen?</a></li>
<li><a href="#difference_with_other_services">Wat is het verschil met andere websites, services en mobiele applicaties die het al mogelijk maken om informatie over cosmeticaproducten te bekijken?</a></li>
<li><a href="#economic_model">Wat is het economische model van Open Beauty Facts</a></li>
</ul>



<h2 id="contact_the_team">Hoe kan ik contact opnemen met het Open Beauty Facts-team, vragen stellen of suggesties doen?</h2>

<p>Je kan vragen stellen of suggesties doen op het <a href="https://openfoodfacts.uservoice.com/">Ideeënforum</a> of contact met ons opnemen per e-mail: contact@openbeautyfacts.org</p>



<h2 id="data_verification">Zijn de gegevens over producten geverifieerd?</h2>

<p>De informatie en gegevens worden ingevoerd door de bijdragers van Open Beauty Facts. De bijdragers sturen ook foto's van het product, de labels, ingrediëntenlijsten en gezondheids- en schoonheidsclaims.
Bij twijfel kunnen bezoekers de nauwkeurigheid aan de hand van deze foto's controleren en als er een fout is deze ter plekke corrigeren.</p>

<p>Om mogelijke fouten beter te detecteren, zullen we geleidelijk geautomatiseerde controles toevoegen. bijvoorbeeld als de ingredienten van een product sterk verschillen van producten van dezelfde categorie, kan dit een fout zijn.</p>


<h2 id="pictures_and_data_from_other_sites">Kan ik productfoto's of gegevens toevoegen van de site van de fabrikant, winkelsites of andere sites?</h2>

<p>Bijna alle andere sites verbieden reproductie en hergebruik van hun gegevens en afbeeldingen, en dat is eigenlijk de reden waarom we Open Beauty Facts maken: om al deze gegevens beschikbaar te stellen voor iedereen en voor alle doeleinden.</p>

<p>Om juridische problemen te voorkomen, vragen we bijdragers daarom om alleen foto's toe te voegen die ze zelf hebben gemaakt en alleen gegevens die afkomstig zijn van de verpakking en het label van het product.</p>


<h2 id="adding_my_products">Ik ben een fabrikant van cosmeticaproducten, kan ik mijn eigen producten toevoegen?</h2>

<p>Ja! De enige voorwaarde is het accepteren dat de gegevens en de afbeeldingen beschikbaar worden gesteld onder een open licentie. (zie de <a href="http://en.openbeautyfacts.org/terms-of-use#contribution">Hergebruiksvoorwaarden</a>)</p>

<p>Als u een groot aantal producten wilt toevoegen (meer dan 50), dan kunnen we proberen een manier te vinden om de producten en hun gegevens automatisch toe te voegen. Neem contact met ons op om te bespreken hoe verder te gaan: contact@openbeautyfacts.org</p>


<h2 id="difference_with_other_services">Wat is het verschil met andere websites, services en mobiele applicaties die het al mogelijk maken om informatie over cosmeticaproducten te bekijken?</h2>

<p>Het belangrijkste verschil is voor ons een kritisch punt: onze gegevens zijn vrij en gratis beschikbaar voor iedereen en voor alle doeleinden. Het is wat open data wordt genoemd.</p>

<p>Bijna alle andere sites, services en applicaties verbieden anderen om hun gegevens te reproduceren en opnieuw te gebruiken. Ze houden het angstvallig voor zichzelf. In bijna alle gevallen verbieden hun servicevoorwaarden expliciet alle niet-persoonlijk gebruik en eventuele extractie van alle gegevens of delen van de gegevens.</p>

<p>Wij vinden dat informatie over cosmeticaproducten te belangrijk en nuttig is om deze in een kluis op te bergen. Dus hebben we besloten om precies het tegenovergestelde te doen: we staan niet alleen het gebruik en hergebruik van onze database toe, vrij en zonder kosten, voor iedereen en voor alle doeleinden (inclusief commerciële), maar we moedigen het ook aan!</p>

<p>De gegevens openbaar beschikbaar maken (wat bekend staat als <i> open data </i>) biedt personen, verenigingen, bedrijven, onderzoekers etc. wereldwijd de mogelijkheid om toepassingen te bedenken voor de data die wij zeker nooit bedacht zouden hebben.</p>



<h2 id="economic_model">Wat is het economische model van Open Beauty Facts</h2>

<p>Bijdragers zijn vrijwilligers. Hun bijdragen worden verzameld in een open database die voor iedereen en voor alle doeleinden gebruikt kan worden.
(zie de <a href="https://en.openbeautyfacts.org/terms-of-use#reuse">Hergebruiksvoorwaarden</a>)</p>

<p>Iedereen (waaronder, maar niet beperkt tot Open Beauty Facts bijdrager en medewerker) kan dus de gegevens herdistribueren en/of hergebruiken voor websites, services, software, mobiele applicaties, artikelen te schrijven of studies uit te voeren. Hergebruikers zijn vrij om het resulterende werk beschikbaar te maken, te verkopen of te gelde te maken (bijvoorbeeld met advertenties), zolang ze de voorwaarden voor hergebruik blijven naleven.</p>


<p> </p>

<p>Heb je andere vragen? <a href="https://openfoodfacts.uservoice.com/">Stel ze!</a></p>


</div>
